10

15

20

25

30

35

40

274 - vm -

enim poterat, ut saltantem eximii cadaueris moles obrueret.
Igitur Hatherus adacto uegete gladio senem capite demu-
tilauit. Quod corpori auulsum impactumque terre glebam
morsu carpsisse fertur, ferocitatem animi moribundi oris
atrocitate declarans. Percussor tamen, promissis fraudem
subesse ueritus, saltu non incautus abstinuit. Quem si
temere peregisset, forte lapsi cadaueris ictu obrutus occisi
senis penas proprio funere persoluisset. Verum ne tantum
athletam busti inopem iacere pateretur, corpus eius in
campO, qui uulgo Rolung dicitur, sepulture mandandum
curauit.

Omundus autem, ut accepi, pace integra, summa
cum tranquillitate decessit, duobus filiis et totidem filiabus
relictis. E quibus maximus natu Synardus, fratre Buth<l>0
adhuc tenero, regnum hereditate consequitur. Quo tempore
Sueonum rex Gotarus alteram Omundi filiarum ob eximie
pulcritudinis famam infinito amore complexuS, Ebboni cui-
dam Sibbonis filio postulande uirginis gracia negocium
legacionis imponit. Is, officio prudencius administrato,
gratum de puelle consensu nuncium retulit. Iamque nihil
uoto preter nupcias deerat, quas Gotarus apud alienos
agere metuens, per Ebbonem, quo prius legato usus fuerat,
sponsam sibi transmittendam efflagitat.

Is cum parua ad modum familia comitatus Hallandiam
preteriret, ad'agrestem uicum se pernoctandi gracia con-
tulit, in quo duorum fratrum habitaciones aduersas medius
amnis secrefluerat. Et hi quidem consuetudinem iugulandi,
quos hospitaliter recepissent, habebant, liberalitatis specie
latrocinium obscurare callentes. Trabem enim in modum
preli oblongam eandemque ferri acumine preditam arcanis
quibusdam uinculis in excelsa domus parte suspenderant,
quam nocturno tempore subductis nexibus demittentes,
subiectorum capita desecare solebant. In quem modum
complurium uertices pensili mole preciderant. Igitur
Ebboni suisque post epulas abunde prebitas penes focum
ministri thorum extruunt, ut applicatas igni ceruices in-
sidiose trabis impulsu demeterent. Quibus abscedentibus
Ebbo, impensum capitibus machinamentum suspiciens,
socios simulato somno corpora transponere iubet, prefatus,
perquam salutarem eis loci uariacionem existere. Fuere

 

