10

15

‘30

—V- 131

cum classis sue paucitatem attenderet, aquas in hostium
perniciem euocandas earumque sibi conciliandum putauit
auxilium. Itaque scapha exceptus ac tacito remorum nisu
propius hostium carinis aduectus, uicinas aque tabulas sensim
intorto terebro cauat, ac mOX, remigio uix auras pulsante,
reditui consulit. Adeo autem circunspecte se gessit, ut
excubitorum nemo aditum eius abscessumue deprehenderet.
Quo enauigante, paulatim Oddonis rates excepta rimatim
unda depressit. Ecdem, aqua lacius introrsum stagnante,
recondi gurgite uidebantur. Nec parum descensui addidit
internum lapidum pondus. Et iam 1 transtra fluctibus
diluebantur, foi-osque exequabat mare, cum Oddo, nauigia
prope modum undis equata conspiciens, receptum immodice
fretum urceis egeri iubet, Itaque nauticis occiduas nauigii
partes ab aquarum influxu defendere perseuerantibus, com-
minus hostis apparuit. Igitur arma capessentibus acrior
imminebat gurges. Parautibus prelium enandi opus in-
cidit. Erico bellum unde, non arma gessere. Pugnabat
pro eo mare, cui ipse nocendi uires aditumque prebuerat.
Itaque Ericus, fluctu felicius quam ferro usus, efficaci
aquarum opera pugnam absens gerere uidebatur, a pelago
presidium mutuatus. Victoria arti contributa est. Neque
enim offusum undis nauigium pugne paciens esse poterat.
Taliter Oddone cum sociis interempto, captisque, qui in

· stacione erant, neminem cladis nuncium euaslsse comper-

tum est.

Ericus‚ peracta iam strage, maturato recessu, Lessc
insulam subit. Vbi non repertu, quo famem lenire posset,
duobus predam nauigiis domum dirigit, commeatus in an-

30 num alterum relaturis. Ipse uno duntaxat adeundi regis

copiam petit. Accessa itaque Syelandia, discurrentes per
littora nautici pecus sternere aggressi sunt. Aut enim
leuanda esuries, aut fame periclitandum erat. Armento
ceso, nudata in nauim cadauera detractis coniecere tergori-

5 bus. Quod cum possessores pecoris comperissent, classe

predones insequi properarunt. Cumque se Ericus ab ar-
menti dominis impeti cognouisset, cesarum boum corpora
signatis funibus alligata fluctibus occultanda prouidit.
Deinde, siquid apud se quesiti cadaueris esset, superueni-

w entibus Syelandicis perlustrandi licenciam tribuit, affirmans,

9*

p. 197

