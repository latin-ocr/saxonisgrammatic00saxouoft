10

15

20

25

30

35

40

624 — XIIII —-

si ueniam confessioni tribuendam speraret dicente intre-
pide eum sibi secreta, que uellet, committere iubet,- nullum
eorum indicium ad regem ex se manaturum, prefatus
Tum illo omnem insidialum ordinem patefacere cupiente,
Absalon narlacionem admittere noluitf‘ ne eam sacerdotali
ministerio confessionis loco recipere uideretur. Suadet

itaque, Simonem et Esbernum secum adhibeat, quos in.

rebus arcanis tegendis industrios sciat. Quibus admissis
Absalonique data fide pollicitis, absque eius conniuencia
nullam se presentis arcani mencionem acturos, Magnus in-
sidiarum seriem a principio retexere orsus, l non solum se
curn his, quorum crimen testis fuga prodiderat, iure nota-
tum asseruit, sed eciam complura ad regis caput pertinencia,
adhuc eius noticie parum indita, apertissima confessione
detexit, Eskillum (Asceri hic filius erat) et Christiernum,
patre Suenone natum, eiusdem culpe conscios asseuerando,
Christierni fratrem Ascerum, cui in templo Lundensi prima
post antistitem dignitas cesserat, conjuracionis consilium
scisse pocius quam probasse, testatus. Confecto itinere,
postquam opportunum colloquio tempus occurrit, Absalon
cum Sunone et Esberno regem, paulisper sine arbitris esse
iussum, contemplari cause exitum monet, in qua nec accu-
sacionem actori instruere expeditum nec reo confessionem
amplecti tutum ducatur. Qui si indemnatus abscederet,
complures ad innocenciam sibi decernendam adduceret, sin
confessus uenia careret, simplicitatis exemplo culpe sociis
tegende eius documentum preberet. Igitur elaborandum,
ut spontanea ab eo confessio elici posset, quem testimonio
insequi promptum non esset. In hanc sentenciam perducto
rege et, se penam confessioni remittere promittente, cum
Magnus postera diem concione ab eo, quid super responso
deliberasset, interrogatus fuisset, a coniuracionis inicio orsus,
pudore posthabito, omnem insidiarum contextum, non
solum conscios, sed eciam loca rerum ac tempora perstrin—
gendo, uela narracionis serie prosequebatur, regem inter
tot peruicacissime aitis ambages non sorte humana, sed
diuina opera seruatum affirmans, seque non aliud magis
mirari, quam quod fraudem tanta familiarium arte com-
positam propicie fortune interuentus eluserit, hominemque
tot ciuium dolis petitum casus incolumem seruare potuerit.

CL]

