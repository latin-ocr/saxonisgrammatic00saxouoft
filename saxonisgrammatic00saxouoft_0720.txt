10

15

20

25

30

35

626 — XIIII —-

cognicioni se quidem affinem, sed a consensu immunem
asseruit, 1160 tam odio regis, quam delacionis pudore pro-
dendique commissi uerecundia hec fecisse. Quem confes-
sionis modum diuturni post modum exilii causam habuit.
Huius legacionis contemptum tam egre Eskillus tulit, 111,
uariis corporis pestibus contractis, grauibus hyemem morbis
exigeret.

Qua finita, Waldemarus, Danie Suetieque primoribus
accersitis, regales filio nupcias exornat. Quibus peractis,
Waldemarum Eskillus secreta allocucione petitum enixe
deposcit, arcani, quod ei committere uelit, intempestiuam
confessionem non arguat. A quo postulata sperare iussus,
iampridem deponendi pontificatus allatam sibi cupidinem
dicit, quem tanto oneri imparem etas uiribus defuncta con-
stituat. Neque enim in fastigio se, sed priuatum ac pro-
curacione liberum decedere uelle, preterite conuersacionis
habitum monastica mutaturum. Quem cum rex uerbis
caritatem simulantibus proposito prohiberet, idque ei sine
Romana auctoritate exequendi fas esse negaret, habere sel
summi pontificis epistolas, per quas non solum abdicandi
honoris licenciam, sed eciam transferendi, in quem uellet,
potestatem acceperit, testatus est. Huc accedere, quod se,
Romane legacionis officio fungentem, ne sedes successore
uacua habeatur, subrogacionis curam exhibere par sit.
Quod dictum reX, Ascerum ab eo pontificem adoptari ratus,
suspicione insequi cepit, 1160 dubius Kanutum et Karolum,
siquid ulterius aduersum se conati forent, multum ab auo
uirium contracturos, cum diu uerbis amiciciam preferentibus
egisset, ad postremum uotis eius annuere se dixit, quod
Romane sentencie decreto obuiam ire nequeat, penes quam
publice religionis norma consistat. Tum Eskillus, honoris
abdicacionem contractorum pontificum frequencia celebrari
magni estimans, profecturum ab urbe regem precari in-
stitit, uti ipsos exacto mense secum reducat, quos non
solum sue renunciacioni, uerum eciam noui antistitis crea-
cioni interesse expediat. Quam rem prorsus silencio dignam
existere, ne cognita quenquam eleccionis metu dilabi co-
geret. Quo concesso, statam interim solennemque popu-
larium concionem ingressus, docet, quantam sub<d>itorum

40 caritatem fastigio functus exhibueri, quamque beniuolo

Χ

,91

