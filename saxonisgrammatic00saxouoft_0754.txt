10

15

20

25

30

35

40

660 -— XVI ——

clamando. Ita terribilis illa ac diutina sedicio simul cum
concione finem habuit, funesto plebis conatu ulterius ad·
uersum principum collegium insolescere non audente.
Interea Kanutus, excitati in Scania belli nuncio,
Fyoniam e Iutia petere coactus, Esbernum, <ab> Absalone
fratre nunciande regiarum parcium uictorie gracie trans-
missum, obuium accipit. Cuius inopinato occursu tristia
afferri ratus, herente animo deiectoque uultu, quicquam ex
eo cognoscere uerebatur. Post modum non solum eiusdem
plena hilaritatis fronte meliora sperare iussus, uerum eciam
iocunda ac libenti narracione de suorum uictoria doctus, in Soa-
niam ouans processit. Ac primum eius prouinciam Frostam (am
Ran de Frosteherrit) rapine et incendio opportunam exh*ibuit,
ualstassetque, ni Absalonis erga illam studium gerentis inter-
uentu prohiberetur. Quo mediante effectum est, ut ab his, qui
in regem Haraldica faccionc deliquerant, era tantum pene
nomine exigerentur. O immensam clemenciam, cuius bene-
ficio hominibus euidenter noxiis maximi facinoris culpam
paruulo censu redimere licuit! Quo exemplo ceteri ad
spem uenie erecti, mitissima Absalonis opera parem regis
mansuetudinem experti sunt. Egregium tunc Kanutus
moderati animi specimen dedit, cum ulcionem, quam uni-
uersorum crimen meruit, unius amici precibus donauit.
Indignum adolescentem, cuius uirtus externi principis acu-
mine tentaretur! Compluribus enim Cesaris legacionibus
curiam adire paterneque amicicie successionem expetere
iussus, intercedente amicorum consilio, quam modestissime
rescripsit, excusacionis uerbis a regnandi nouitate quesitis.
Siquidem arbitris eius excussa atque explorata Cesaris
calliditas erat, hisdem perfidie laqueis filii simplicitatem
circunuenire studenti[bu]s, quibus olim patris credulitatem

implicatam habuerat. Cui cum Cesar, erepturum se regnum

aliique daturum, plena minarum epistola respondisset,
solum hoc rescribere contentus fuit, querendum uidelicet
Cesari esse, priusquam sibi regnum adimat, qui Daniam
in eius beneficio reponere cupiat. Qua responsi liber-
tate non solum minantem elusit, uerum eciam pluri-
mum a se fiducie in ciuium animis reponi docuit. Apud
quem. Cesar frustra monitis egisse se uidens, Syfridum,
qui sororem ipsius in matrimonio habebat, subornat, quod

CXC

