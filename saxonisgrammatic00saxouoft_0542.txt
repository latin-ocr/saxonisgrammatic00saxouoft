10

15

448 - XIIII —-

rem gerere militarem expediat, uirum debere circunspici,
qui usque ad prouectam pupilli etatem tutorio regnum
nomine procuraret. In quod munus apcius neminem quam
Ericum, superioris Erici ex filia nepotem, quod audacia ac
pietate prestaret, maternumque genus ex regibus duceret,
ad<s>cisci posse, adulto rerum summam pupillo cessurum.
Ita Erico et populi fauor et pueri maiestas uires regias
dedit. Hic preter solam animi fortitudinem nihil a natura
doltis acceperat, sicut prudencia uacuus, ita parum amenus
eloquio. Ceterum adeo salutis suc prodigus ΙΙ esse con-
sueuerat, ut bellum commissurus, ne singulariter in hostem
procurreret, arccius a suis obseruari soleret. Tune Eskyllus,
cognito regem apud Iutiam decessisse, repente in Scaniam
maioris sacerdocii affectacione peruehitur. Ericus uero,
infectum antedecessoris propositum circa Ryconem explere
cupiens, pontificalis ei dignitatis incrementa tribuere gestie-
bat. Scanienses autem, ultima queque perpeti, quam
pontificium in nouam transferre familiam preoptanteS,
bellum aduersum regem decernunt. Quo ille cognito, ne

20 multorum inimicicias unius uiri familiaritate contraheret,

25

30

35

40

proposito suo cupide cessit, Eskylloque sedem mutare
permisso, Rykonem Sialandie presulem,‘ mediantibus cleri
suffragiis, creat. Interea -Olauus Haraldi filius Noruagia
reuersus, patrimonium suum, inter bella ciuilia a patruo
occupatum, hereditatis titulo reposcit. Cuius peticioni
Ericus illam antiquitatis legem opposuit, qua reis Ι patrie
bonorum pena decernitur. Patrem siquidem eius, peregrino
milite aduersum patriam usum, decretam hac lege senten-
ciam incurrisse. Igitur Olauus, perinde ac iustum belli
titulum accepisset, cupidius oblatam sedicionis occasionem
amplectitur. Siquidem acceptam repulse contumeliam ad
nouarum rerum licenciam transtulit, deque priuati patri-
monii repetitore tocius regni inhiator euasit. Verum dis-
simulato odio, per insidias regem opprimere statuit. Quem
in Arualundensi hospicio diuersantem noctu adortus, pri-
mum a uigilibus, clandestinum eius aduentum speculatis‚
excipitur. Qui mOX, reflexis equis, sepultos somno milites
clamore eminus in arma concitant, primique portas tueri
parant. Auxiliis deinde superueniencium sociorum adiuti,
hostilem repulere conatum. Olauus, perinde ac suo pro-

(25

