10

15

20

25

30

35

376 -— XI -

correptus exhibuit, nec ipsa quidem generose indignacionis
uerba inuitus audiuit. Deinde, regia ueste 1 deposita, ob-
soletam accepit, meroremque deformitate cultus quam
splendore contumaciam testari maluit. Neque enim tam
tristi pontificis sentencia perculsus, regalis magnificencie
cultum gestare sustinuit, sed„ abiectis regie maiestatis in-
signibus, insigne penitencie sagulum sumpsit. Quin eciam
simul cum ueste potenciam exuit, atque ex sacrilego tyranno
fidus sacrorum uenerator euasit. Siquidem nudatis pedibus
ad atrium regressus, in eius se aditu prostrauit, terramque
suppliciter osculatus, dolorem, qui ex contumelia acerrimus
infligi solet, uerecundia ac moderacione compressit. Neque
enim continuo repulse uindicem egit, sed pudore ac peni-
tencia culpam cruenti imperii redemit. Exulasse huius
animum in nequicia, non habitasse credimus, quem ut
primo temeritas transuersum in facinus egit, ita post
modum equissima moderacionis temperies rexit. Quanta
enim mansuetudine pectus eius instructum fuisse putemus,
qui pontificem palam seuerissimis sacerdocii uiribus aduer-
sum se usum non solum impunitate donaret, sed eciam
humillima uenie peticione uenerari sustinuit, graciamque
tam pudoris patrocinio quam penitencie beneficio meruit?
Diuina siquidem obsequio, non uiribus propicianda nouerat.
ideoque atrocitatem sceleris uerecunda meroris acerbitate
pensabat. Quin eciam paruulo pudoris irritamento magno-
pere confusus, excitatam ignominia uirtutem rubori impe-
rare coegit, quantumque uiolencie religioni crudeliter im-
perando incusserat, tantum ueneracionis uehementer animoli
contusus exoluit. Sed dum taliter se gerit, inusitatam
sacerdotalis auxilii clemenciam expertus est. Interea an-
tistes, inchoamento psallendi facto primaque concentus
parte edita⁷ cum Grece precacioni solennem rite Gloriam
subnectere debuisset, ex stipatoribus, supplicem foribus
regem adesse, cognoscit. Igitur, cessato cantu cleroque
conticere iusso, fores repetens, cum regem, quid ita se
gereret, percontatus fuisset, atque ille, criminis confessione
facta, Ι religioni sese satisfacturum promittenS, sacerdotalis
subsidii ueniam postulasset, continuo, execracione remissa,
iacentem amplexus, abstersis lachrymis depositisque doloris

40 insignibus, et cultum et animum regium resumere iussit,

(211)

p.564

