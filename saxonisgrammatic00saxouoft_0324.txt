10

15

20

30

35

40

230 -— VII —-

rigore deposito, blandioribus 11 hostem officiis attrectandam.
Igitur Alf, quarn terra marique, tot obstantibus periculis,
indefesso labore quesierat, supra spem offerri gauisus,
cupidius apprehensam, uirilem cultum in muliebrem con-
uertere coegit3 ex qua post modum filiam Guritham pro—
creauit. Sed et Bor-carus Aluilde comitem, Gro nomine,
matrimonio complexus, filium ex ea Haraldum suscepit,
quem sequens etas Hyldetan cognominauit.

Et nequis hunc bellis sexum insudasse miretur, quc-
dam de talium feminarum condicione et moribus com-
pendio modice digressionis expediam. Fuere quondam
apud Danos femine, que formam suam in uirilem habitum
conuertentes omnia pene temporum momenta ad excolen-
dam miliciam conferebant, ne uirtutis neruos luxurie con-
tagione hebetari paterentur. Siquidem delicatum uiuendi
genus perose corpus animumque paciencia ac labore durare
solebant, totamque feminee leuitatis molliciem abdicantes
muliebre ingenium uirili uti seuicia cogebant. Sed Ι et
tanta cura rei militaris noticiam captabant, ut feminas
exuisse quiuis putaret. Precipuess uero, quibus aut ingenii
uigor aut decora corporum proceritas erat, id uite genus
incedere consueuerant. He ergo, perinde ac natiue con-
dicionis immemores, rigoremque blandiciis anteferentes,
bella pro basiis intentabant, sanguinemque, non oscula

- delibantes, armorum pocius quam amorum officia frequen-

tabant, manusque, quas in telas aptare debuerant, telorum
obsequiis exhibebant, ut iam non lecto, sed leto studentes
spiculis appeterent, quos mulcere specie potuissent. Nunc
a diuerticulo propositum repetam.

Veris inicio, cum Alf et Algerus, repetitis piratice
operibus, uaria pelagus nauigacione tentarent, in Hamundi
reguli filios Helwin, Hagbarthum et Hamundum centenis
incidere nauigiis Quibus illato preliO, cum fessas cede
dextras sola crepusculi caligo dirimeret, noctu militi fedus
imponitur. Quod postero die perpeti inuicem iure firma-
tum est, tanto uulnere hesterna pugna utrobique suscepto,
ut nulla renouandi certaminis facultas existeret. Ita, quos
par uirtus exhausit, necessitas in pacem coegit. Per idem
tempus Hildigisleus, claro Teutonum loco ortus, forme et
nobilitatis fiducia Sygnem Sigari filiam postulabat. Apud

(128³

p.338

valub

