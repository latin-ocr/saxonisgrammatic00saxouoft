10

470 -— XIIII ‹-

exercitacione constituit. Et nequid fastui deesset, in com-
munibus suggestis concionari fastigio suo indignum ducebat.
Quam ob rem equa uulgarium alloquia contemnendo,
edicioribus locis occupatis, supposite plebi superne ius
dicere consueuit. Crebre quoque ei cum Lundensi pon-
tifice simultates, maiore fructu quam iactura, fuere.

Ea tempestate Karolo, Hallandie preside, prouinciam
egresso, coniugem eius sororemque uiduam Suerconis filius
Ioannes, excellentis earum pulcritudinis opinione corruptus,
ad libidinis commercium raptas in Suetiam usque deuexit.
Quibus tam contumeliose usus proditur, ut eas in stupri
uices noctibus euocaret alternis, ingenue pudicicie feminas
obscenissima feditate proculcans, neque aut huius matro-

’ nalem thorum aut illius celibem 1 castimoniam, quo minus

15

‘20

25

30

35

uoluptatum suarum ignibus indulgeret, reueritus. Ad
ultimum, patr[i]e et populo tante temeritatis facinus exe-
crante, utranque remisit. Quod flagicium Sueno, perinde
ac commune probrum, in omne Sueonum regnum ulcisci
statuit, publicum ruborem communibus armis submouen-
dum existimans. Sed nupciarum apparatu preucntus,
(quippe Saxonum satrape Conradi filiam, nuper desponsam,
uxorem ducturus erat,) propiorpriuate copule, quam publice
uindicte, miliciam retentabat. Per hanc Sue<n>onem in
peregrinos ritus adductum falsa plebis opinio referebat,
eiusque super consuetudinum nouitate consilium accusabat.

Per eadem tempora Nicolaus, urbis Rome cardinalis,
Britannicum permensus Oceanum, Noruagiam, Lundensium
adhuc dicioni parentem, immunitate concessa, maximi pon-
tificatus titulis insigniuit. Quod in Suetia quoque legacionis
potestate peragere cupiens, Sueonibus et Gothis de urbe
et persona tanto muneri idonea concordare nequeuntibus,
certamini decus negauit, rudemque adhuc religionis bar-
bariem summo sacrorum honore dignatus non est. Verum
inspecto temporis habitu, cum per Oceanum reuerti hyberne
nauigacionis metu in periculis duceret, Daniam reditui
suo percommodam arbitratus, offensam eius ex Noruagie
promocione contractam beneficii delini[a]mento sedare con-
stituit. Eskillum igitur ΙΙ mandatis aggressus, plus noue
dignitatis, quam ueteris amiserit, recepturum promittit,

ιο definiens, se erepte Noruagie damna Suetici primatus

(264

