10

15

20

30

35

40

— XIIII —— 477

fumi indicio proderentur, incendio penitus abstinebant. Ac-
cedebat eorum audacie, quod ex speculatoribus ociosam
urbem regemque procul ex ea profectum acceperant. Quo
nuncio instructi, intacto rure, eam confltencius petebant.
Ex quibus nonnulli pernicioribus equis suburbium prope
liminaque ciuitatis accesserant. Rex ipse, dum nocturnam
uigiliam sopore auidius redimit, sero paratu tanti discri-
minis nuncium excipiebat. Primus ex Danis Radulphus,
equestris milicie apprime peritus, prompcioris equi· beneficio
in hostem occurrit. Sed cum solitarius esset, nunc euitando
hostes, nunc persequendo, opem ab exercicio mutuatus est.
Quocies inculta camporum offenderat, ob armature molem
egrius fugam conficiebat. Nam Sclauos simili pondere
uacuos liberior equorum pernicitas adiuuabat. Quo uiso,
plus uiribus equi, quam uelocitati confisus, cursum ad cul-
ciores agros de industria dirigere cepit. Igitur caballi,
quibus uires parum suppeterent, officiente stipula, prestan-
tem robore equum imitari non poterant. Ita dum agilitatis
equine certamen ad uirium conamen transtulit, ab instan-
tibus occupari nequiuit. Quippe densior seges plus uilium
iumentorum quam robusti animalis cursum debilitauit. In-
terrogatus, quis esset, mercatorem respondit. Percontan-
tibus, quasnam merces haberet, respondit, arma, quibus
equos commutare soleret. Sed et eum, quem insideret,

- hoc sibi mercimonio obuenisse subiunxit. Regem quoque

Roskildie esse, rogatus asseruit. Illis eum, necessarios
suos allocuturum, urbe nuper excessisse dicentibus, egres-
sum quidem eum, sed reuersum astruxit. Quod quia cum
speculatorum affirmacione non conueniebat, in mendaciis
duxerunt. Idcirco autem Radulphus circa regis statum
ueris utendum putauit, quod, siqua a se ueraciter ederentur,
contrario modo hOJJstibus credidit existimanda. Interea regii
equites, ut quisque apparatu uelox ac manu strennuus erat,
Radulpho admixti in unam cohortem se receperant, incur-
saturi illico hostem, ni Radulphus, intuitu paucitatis, auxilia
sociorum expectanda duxisset. Tantam eis uictorie certi-
tudinem assidua bellorum felicitas suggerebat. Contra
Sclaui reuocatos a preda socios in aciem corrogant. Ra-
dulphus, ubi primum excitati pulueris indicio regem affore
deprehendit, superuenientis auxilii fiducia prelium facit.

(268)

