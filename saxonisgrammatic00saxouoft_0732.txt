10

15

20

25

30

35

40

638 - XV —

moniti, centum libris nummum Absaloni, quod penes eum
expedicionis arbitrium esset, totidemque Kanuto promissis,
legatorum a se captorum dimissionem cum duobus milibus
talentum, qua summa rapinam regi inflictam rependere<nt>‚
pollicentur. Ad hec Absalon responsum moratus, seductis
maioribus, offerri condiciones ab hoste dixit, quarum usus
perniciosus patrie, sed gratus, contemptus uero commodior,
quam carior esset futurus3 siquidem pecuniam regi, pacem
ciuibus, captiuis missionem pacti nomine lucr<ar>i fauori
quaml utilitati propius emolumentum esse3 iisdem uero
pro nihilo ductis, a bello non recedere, saluberrimum.
Iam enim Sclauorum uires eo tenuitatis esse redactas, ut,
si pax desit, dedicionem sequi necesse habeant. Ita se
suis, bellum, an pacem probent, deligendum relinquere, ne,
alieno consilio preterito, proprium audacter secutus uideatur.
Respondetur, ei potissimum parti studendum, qua publicus
fauor possit acquiri. Hac sociorum sentencia Absalon uti
compulsus, ne anxiam regis expectacionem inopinata reditus
sui celeritate concuteret, ab Esberno se precurri iubet,
speciosum gestorum nuncium perlaturo. Qui, propter Hythim·
insulam tempestatum aduersitate coercitus, non ante tem-
pestiuum profeccioni Η celum sortitus est, quam Absalon,
receptis obsidibus, eiusdem uenti beneficio allaberetur.
Cuius precelerandi gracia nauigacionem impensius confi-
ciebat. Qua forte rex inter uenandum conspecta, prepro-
perum postere classis reditum ammiratus, fugam suis inie-
ctam credebat. Quam sollicitudinem falso contractam,
cognitis ex Esberno rebus, effusiore gaudio permutauit,
utilius pace bellum confessus. Quem eciam hospicio beni-
gnissime exceptum plenis hilaritatis officiis prosecutus est.
Die postero classem non solum impensioribus uerbis lauda-
tam, uerum eciam osculis honoratam dimittit.

Quo post modum apud Iutiam diuersante, Kanutus
et Karolus, petulanciore manu quam ualidiore delecta,
Hallandiam adorti, exilii* proprio scelere contracti suppli-
cium a patria sumere conabantur. Qui dum Hallandensium
multitudine, quam sibi fauturam sperauerant, repellerentur,
fatum fuge anteponentes, propter nemus, quod Hallandiam
a Gothia secernit, aciem ordinant. Vbi infelicibus auspiciis
preliati, graues tentate patrie Ι penas dedere. Nam Kanutus

Ch

 

