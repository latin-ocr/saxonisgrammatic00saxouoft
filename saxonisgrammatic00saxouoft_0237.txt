10

15

‘20

30

35

40

—V— 143

a persecutoris uestri iugulo cohibetis? Par Ι est, ut in me
sors, quam uobis paraueram, recidat. Fateor, si michi in
uos ea, quam in me geritiS, potestas incideret, nihil a me
pietati deferendum esse. Quod si uobis facto innocens
sum, uoluntate saltem reus teneor. Redundet in me, queso,
nocens animi culpa, qui interdum operis loco censeri solet.
Si fato ferrum negatis, propria michi manu cladem con-
<s>cisoendam curabo.

Contra sic Ericus: Dii a te, queso, auertant stolidam
mentem3 auertant, inquam, ne clarissime uite finem flagicio
queraS. Sane quidem ab ipsis prohibitum est, benignum
in alios in se parricidam fore. Tentatus es a fortuna,
quo mentis habitu aduersa exciperes, explorante. Pro-
bamentum tibi dedere fatasnon casum. Nihil tibi meroris
inflictum est, quod sors melior abolere non possit. Cautela
etenim prebita est, non mutata felicitas. Nemo modeste
se in prosperis agit, qui aduersa tolerare non didicit. Pre-
terea omnis bonorum usus post agnita gracius mala per-
cipitur. Iocundior est uoluptas, que rerum amaritudini
succedit. Salutem tuam auersaberis, si superfuso semel
equore maduisti? Quod si aquis frangeris, quando ferrum
equanimiter tolerabis? Enasse armatum, quis non glorie
magis tribuat quam rubori? Quot se felices reputarent,
si tua sorte infelices essent? Summa te rerum manet,

Γ floret animus, pubescit etas, plura spe complecti poteris,

quam gesseris rebus. Numquam hoc tibi leuitatis inesse
uellem, ut non modo fugere aspera, sed eciam ob eorum
inpacienciam uitam abiicere cupias. Quouis effeminacior
est, qui aduersorum metu uiuendi fiduciam perdit. Nemo
sapientum morte res aduersas redimere solet. Stulta est
in alium indignacio, temeraria in se. Ignauus est furor,
qui suum condemnat auctorem. Quod si ultro ob iniuriam
aut leuem animi commocioncm fatum appetis. quem tui
uindicem derelinquis? Quis tam amens, ut dubium fortune
habitum proprio ulcisci interitu uelit? - Quis adeo felix
uixit, quin tristior illum quandoque fortuna pulsaret? In-
concussa duxisti tempora, continua felicitate usus, et nunc
ad modicam tristicie salebram, ut dolori parcas, uitam

deserere paras? Quomodo, leuiorum inpaciens, grauiora ,,

deinde supercilia ferre poteris? Insipidus est, qui num-

p. 215

