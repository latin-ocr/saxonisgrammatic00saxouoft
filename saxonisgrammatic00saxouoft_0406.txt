10

15

‘20

30

35

40

312 ——· IX -

paterna caritate complectens, traiecta in Rusciam classe,
comprehensum Daxon catenarumque pena choercitum apud
Vtgarthiam custodie relegauit. Siquidem tunc Regnerum
aduersus carissimi filii interfectorem clementissima animi
moderacione usum esse constabat, cum ad concupite ulcio-
nis sacietatem exilium sontis quam necem sufficere maluit.
Qua quidem humanitate magnus Ruthenis iniectus est
rubor ulterius aduersus eum seuiendi regem, quem ne in-
iuriarum quidem acerbitate ad infligendam captiuis mortem
impellere potuerunt. Eundem quoque Regnerus breui in
graciam reductum patrie redldidit, pollicentem, se ei annuo
nudatum pedes cum duodecim patribus discalciatis suppli-
citer tributa pensurum. Enimuero in captiuum* ac
supplicem leniter animaduertere, quam cruentam securim
distringere, superbamque ceruicem sedulo mulctare serui-
cio, quam semel elidere sacius duxit. Inde prouectus filium
suum Ericum, Ventosi Pillei cognomen habentem, Suetie
prefert. Vbi, Fridleuo atque Siuardo apud se stipendia
merentibus, Normannos Scotosque duobus aliis falso regis
nomen irrogasse comperiens, in primis Noruagice rei usur-
patorem sustulit, eamque Biorno fruendam tradidit.
Deinde, eo atque Erico accitis, Orcades populatus,
ad ultimum Scotorum finibus appulit, eorumque regem
Murial triduano exhaustum prelio interfecit. Verum filii

‘⁹ eius Dunuat atque Rathbarthus, pugna spectabiliter edita,

ab hoste necati sanguine suo cruentam patri uictoriam
pepererunt. Cumque in Daniam reuersus coniugem Suan-
logam interim morbo cognouisset absumptam, protinus
sollicitudini remedium solitudine quesiuit, egreque mentis
luctum intra penacium suorum claustra cohibere passus
[non] est. Verum hanc meroris acerbitatem Iuari regno
pulsi repentinus detraxit aduentus. Quippe Galli, fugato
eo, in Hellam quendam Hamonis filium falsam regis con-
tulerant postestatem. Quo duce Regncrus perinde atque
locorum perito usus, edi<c>ta classe, portum, qui Noruicus
appellatur, accessit, ubi expositis copiis, Hellam, Gallicana
uirtute subnixum, post extractam in triduum pugnam fuge
amantem effecit, eaque res creberrimo Anglorum‚ rarissimo
Danorum sanguine constitit. Cumque ibidem Regnerus
annum uictor explesset, consequenter, excitis in opem

p. 458

xcnlb

p. 459

