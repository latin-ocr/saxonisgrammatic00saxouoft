10

15

20

‘25

30

35

40

316 - IX .-

modum interierat sanlguis. Exinde Biorno atque Erico
domum reuersis, Iuarus atque Siuardus, quo tenaciores
rebellibus frenos imponerent, in Dania resederunt, Agnerum
Anglie preferentes. Qui repulsa prouocatus Anglorum,
opitulante Siuardo, contemptricem ,sui prouinciam incolis
uacuefaciendo tenacia situ iugera cultore carere, quam
insolentem alere maluit, pinguissimaque insule rura teter-
rima uastitate perfundens, deserte quam superbe regioni
imperitare sacius autumauit. Post hec Ericum apud
Suetiam Osteni cuiusdam malignitate sublatum ulcisci
cupiens, dum aliene uindicte arccius incumbit, suum hosti
sanguinem erogauit, dumque cesi fratris penas auidius ex-
petit, proprium fraterne caritati funus impendit.

Itaque Sinardus summis tocius Danice concionis suf-
fragiis paternum apprehendit imperium. Hic autem post
editas late strages domestica claritate contentus, toga quam
armis illustris haberi maluit, omissoque castrorum cultu,
ex acerrimo tyranno exactissimum pacis custodem agere
cepit, tantum decoris in ocio atque uacacione constituens,
quantum ante in uictoriarum frequencia repositum autu-
mabat. Adeo auaem studiorum eius mutacionem fortuna
fauorabiliter prosecuta est, ut, sicut ipse neminem, ita nec
ipsum quisquam hostiliter laceraret. Idem fato functus,
Ericum ad modum infantulum nature magis quam regni
aut pacis heredem habuit. Quippe Ericus, Haraldi frater,
tenerrimam! eius etatulam spernenS, irrupta cum sediciosis
patria, regium occupauit insigne3 nec erubuit, lacessita
legitimi ducis infancia, adulterinam arripere potestatem,
hoc se regno indigniorem comprobans, quod imbellem eo
spoliare sustinuit. Igitur illum sceptro, se ipsum uirtutibus
exuit, et, dum armis incunabula appetit, omni pectus uirili-
tate nudauit. Neque enim, ubi cupiditas ambicioque fla.—
grauit, consanguinea caritas sedem habuit. Sed hanc in-
humanitatem superne ulcionis ira pensauit. Inter ipsum
namque ac Guthormum, Haraldi filium, subito tanta clade
confectum est bellum, ut eorum utroque cum innumeris
aliis interempto , regia Danorum stirps, atrocissimis ex-
hausta cedibus, ad unicum superioris Siuardi filium redigeretur.

Hic, consanguineorum iactura regnandi fortunam adep-
tus, utpote propinquorum nece quam incolumitate felicior,

 

