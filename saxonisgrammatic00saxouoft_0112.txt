10

15

‘20

30

35

18 «1,-

Clarius post hoc agathum manebit

Ag nitum late meliore fama,

Oui suus laudem decorisque culmen,
Arrogat auctor.

Occiso Suetie rege Sigtrugo,G1am quesitum armis
imperium possessione firmare cupiens, Suarinum Gothic
prefectum ob affectati regni suspicionem in pugne certamen
deuocatum oppressit, fratresque eius septem matrimonio,
nouem pellice procreatos, impari dimicacionis genere, fra-
terne necis ulcionem petenteS, absumpsit.

Hunc pater, ultime iam etatis, ob res egregie gestas
imperii consorcione donauit, regnique summam cum sanguine
suo communicare, quam in occidue uite statu sine parti-
cipe gerere tum utilius, tum eciam comssmodius duxit.

Igitur cum Ringo, splendido Sialandie loco natus,
alterum ex his honori intempestiuum, alterum iam uirium
cursu defunctum putaret, infirmam utriusque etatem cau-
satus, nouarum rerum studio maiorem Danorum partem
sollicitat3 hunc puerilis, illum senilis animi deliramento
regie potestati inhabilem protestando. A quibus bello ob-
tritus documento hominibus suit, nullam etatis partem
uirtuti incongruam existimari debere.

Alia quoque complura Gram regis facinora fuere.
Aduersus Sumblum Phinnorum regem bellum professus,

f ad aspectum filie eius Signes depositis armis, ex hoste

procus euasit, eamque promisso coniugis sue repudio
pactus despondit. Quam cum, bello Noruagico, quod
aduersum Swibdagerum regem ob sororis filieque stuprum
susceperat, ad modum occupatus, saxonie regi ΙΙ Henrico
Sumbli perfidia in matrimonium promissam nuncio didicisset,
propior uirginis, quam militum caritati, relicto exercitu
tacitus in Phinniam contendit, inchoatisque iam nupciis
superueniens, extreme uilitatis ueste sumpta, despicabili
sedendi loco discubuit. Rogatus quidnam afferret, medendi
solercia profitetur. Ad postremum, omnibus ebrietate ma-
dentibus, puellam intuens, mediis perstrepentis conuiuii
gaudiis per summam feminee leuitatis execracionem maxi-
mamque uirtutum suarum gloriacionem, indignacionis magni-
tudinem huiusmodi carmine patefecit:

p. 32

Vb

(9)

