236 —= VII -

Hec uestro maduit cruore dextra,

Hec proli teneros ademit annos,

Quam luci tua procreauit aluus,

Oui tunc nec funebris pepercit ensis.
5 Infamis mulier, furensque mente,

Infelix genitrix et orba natis,

Sublatum tibi nulla reddet etas,

Nec tempus redimet, diesue queuis

Demptum letifero rigore pignus.

10 Ita mortis comminacionem interfectorum a se iuuenum
exprobracione ultus, reiecto in reginam poculo, os eius
sparso meri liquore suffudit.

Interea Sygne deflentes famulas, an sibi ceptorum
socie fieri paterentur, interrogat. Ille, quicquid domine

15 uoti incederet, suis spondent effectibus exequendum. Pro-
missioni fides adiecta est. Deinde lachrymis suffusa, quem
unice thori consortem habuerit, fato insequi uelle se dicit,
iubetque, mox ut signum e specula datum esset, faces
thalamo subdi, deinde laqueos ex peplis fieri, hisdemque

20 fauces, pulso pedum fulcimine, strangulandas preberi.
Assencientibus, quo minorem mortis metum haberent, me-
rum propinat. Post hec Hagbarthus ad montem, qui post
modum ab ipso uocabulum traxit, suspendio consumendus
adducitur. Tunc, experturus amasie fidem, amiculum suum

‘25 a lictoribus suspendi precepit, uoluptati sibi esse prefatus,
si propinque mortis instar alicuius spectaculi imagine perui-
disset. Quo impetrato, specule eustos, id circa Hagbarthum
peragi ratus, conclusis intra aulam puellis conspecta denun-
ciat. Que, mox datis ΙΙ incendio tectis, subiecta pedibus

30 robora depellentes, gulas laqueis obtorquendas dederunt.
Igitur Hagbarthus, regiam igni implicatam conspiciens ac
notum conflagrare cubiculum, plus leticie se ex <amice fide,
quam meroris ex propinqua morte sentire perhibuit. Quin
eciam astantes ad necem sibi inferendam hortatus, in quam

35 paruo momento fatum poneret, huiusmodi carmine prote-
statur:

Ocius, o iuuenes, correptus in aera tollar.
Dulce michi, nupta, est post tua fata mori.

(13

