10'

15

20

‘25

30

35

40

284 — Vm .-

menti inopiam solenni pocionis usu careat, industria pocius
quam ingluuie duetus prohibiti liquoris temperamento
prouidi. Te autem ante alios inedia periturum prioremque
busto opus habiturum non ambigo, cum ob hoc inusitatam
parcitatis legem tuleris, quod defuturam tibi primum ali-
moniam uerearis. Tibi quippe, non aliis consulendo nouum
auaricie auctorem agere sustines, Tam urbana hominis
cauillacio iram regis in ruborem conuertit. Qui eum
publice salutis decretum in ludibrium sui recidisse con-
spiceret, omisso communis utilit-atis consilio, reuocauit
edictum, sentenciamque soluere quam ciuium offensam
contrahere maluit. .

Cumque, ut dixi, siue parum compluta humo seu
nimium torrida, torpentibus satis ac parce fructificantibus
campis, inedie languor defectam escis regionem attereret,
nullumque, parum suppetentibus alimentis, trahende famis
superesset auxilium, Aggone atque Ebbone auctoribus,
plebiscito prouisum est, ut, senibus ac paruulis cesis, omni-
que demum imbelli etate regno egesta, robustis duntaxat
patria donaretur, nec nisi aut armis aut agris colendis
habiles domestici laris paternorumque penacium habitacula
retinerent. Quorum mater Gambaruc, id ad se deferentibus
filiis, eum a scelesti decreti auctoribus salutem in crimine
repositam animaduerteret, damnata concionis sentencia,
necessitatem parricidio redimi oportere negabat, propius
honestati consilium fore asserens, animorumque ac cor-
porum uirltuti expetibilius, ut, seruata erga parentes ac
liberos pietate, patria excessuri sorte deligerentur. Que
si senes inualidos obtulisset, robustiores se eorum 1000
exilio offerrent eiusque pondus pro debilibus perferendum
sua sponte susciperent. Ceterum indignos esse uita, qui
illam scelere et sacrilegio comparare parentesque ac prolem
tam iniquo sentencie genere persequi sustinuissent, caritatis
loco crudelitatis officia peracturi. Postremo cunctos male
patriam demereri, apud quos parentum aut liberorum amori
proprii spiritus caritas preponderaret. Huic uoci ad con-
cionem relate plerique suffragiis assenciebantur. Igitur
omnium fortunis in sortem coniectis, qui designabantur,
extorres ,adiudicati sunt Quo euenit, ut, qui sponte ne-
cessitati parere noluerant, fortune iudicio obsequi cogerentur,

 

