10

15

20

88 — III .-

propositi persuasio fuit. Neque enim apud principes fides
mendacio deest, ubi scurris interdum gracia redditur,
obtrectatoribus honos. Nec dubitauit Fcngo parricidales
manus flagiciosis inferre complexibus, gemine impietatis
noxam pari scelere prosecutus.

Quod uidens Amlethus, ne prudencius agendo patruo
suspectus redderetur, stoliditatis simulacionem amplexus,
extremum mentis uicium finxit, eoque calliditatis genere
non solum ingenium texit, uerum eciam salutem defendit.
Cotidie maternum larem pleno sordium torpore complexus,
abiectum humi corpus obsceni squaloris illuuie respergebat.
Turpatus oris color, illitaque tabo facies ridicule stoliditatis
demenciam figurabant. Quicquid Ι uoce edebat, deliramentis
consentaneum erat3 quicquid opere exhibuit, profundam
redolebat inerciam. Quid multa? Non uirum aliquem, sed
delirantis fortune ridendum diceres monstrum. Interdum
foco assidens, fauillasque manibus uerrens ligneos uncos creare
eosdemque igni durare solitus erat, quorum extrema contrariis
quibusdam hamis, quo nexuum tenaciores existerent, infor-
mabat. Rogatus, quid ageret, acuta se referebat in ulcio-
nem patris spicula preparare. Nec paruo responsum ludi-
brio fuit, quod ab omnibus ridiculi operis uanitas con-
temneretur, quanquam ea res proposito eius post modum

‘Ropitulata fuerit. Que solercia apud alcioris ingenii specta-

‘25

30

35

40

tores primam ei calliditatis suspicionem iniecit. Ipsa
namque exigue artis industria arcanum opificis ingenium
figurabat. Nec credi poterat obtusi cordis esse, cui tam
exculto manus artificio calluisset. Denique exactissima
cura preustorum stipitum congeriem asseruare solebat.
Fuere ergo, qui illum uegecioris ingenii asserentes, sapien-
ciam simplicitatis pretextu occulere, profundumque animi
studium calliditatis commento obscurare putarent, nec apcius
astum deprehendi posse, quam si illi inter latebras usquam
excellentis forme femina applicaretur, que animum eius
ad armoris illecebras prouocaret. Nature siquidem tam
preceps in uenerem esse ingenium, ut arte dissimulari non
possit3 uehemenciorem quoque hunc motum fore, quam
ut astu interpellari queat, ideoque, si is inerciam fingeret,
futurum, ut occasione suscepta, uoluptatis illico uiribus ΙΙ
obtemperaret. Procurantur igitur, qui iuuenem in longin-

(5

