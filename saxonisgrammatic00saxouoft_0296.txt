5

lO

15

202 —' VI -

farciminum sordes manauere3 inde licencioris cultus usur-
pacio a ritu patrio peregrinata est. [taque regio nostra,
que continenciam in se tanquam naturalem aluit, luxum a
finitimis depoposcit. Cuius Ingellus illecebra captus, in-
iurias beneficiis rependere erubescendum non duxit3 neque¹
illi misera parentis clades cum aliquo amaritudinis suspirio
obuersata est.

At regina, ne propositi irrita abiret, iram senis donis
optimc propulsandam existimans, mirifici operis uittam
proprio capiti detractam gremio cenitantis apposuit, beni-
uolenciam eius, quia uirtutem hebetare nequiuerat, mercari
cupiens. Quam Starcatherus, necdum offense acerbitate
deposita, in os ferentis reiiciens, plus contemptus quam
ueneracionis in eo munere repositum arbitrabatur, pruden-
tique animo egit, ne cicatricibus consito galeisque assueto
capite, insolitum effeminati cultus ornamentum exciperet,
sciens, uirilibus comis muliebre redimiculum iniici non
oportere. Itaque repulsam repulsa ultus, contemptum suum
mutua aspernacione pensauit‚ tantum se pene in uindi-

ἰ’ cando rubore gerens, quantum gesserat in sustinendo.

30

35

Veterani namque bellatoris animus, Frothonis cultum in-

extricabilibus amicicie hamis ¹. complexus, totque ac tantis

munificencie eius meritis inuitatus, ad abiiciendum ulcionis
propositum nullo indulgencie blandimento seduci poterat,
quo minus debitam beneficiis eius graciam eciam post fata
referre satageret, extinctoque uicissitudinem humanitatis
rependere curaret, cuius adhuc extantis amantissimum ani-
mum liberalissimamque amiciciam expertus fuerat. Adeo
quippe miserrimam Frothoniane cladis imaginem alte pe-
ctori insertam gerebat, ut ab intimo precordiorum eius
secessu clarissimi ducis respectus conuelli nequiret, atque
ob hoc presenti beneficio pristine familiaritatis titulum
anteponere non dubitaret. Ceterum superioris contumelie
memoria nihil gracie sequenti obsequio reddidit, lacessiti
pudoris ignominiam deponere nequiens. (Tenacius enim
iniuriarum uel beneficiorum imagines forcium quam mol-
lium animis inherere consueuerunt.) Neque enim illorum
insueuit moribus, qui amicorum prosperum uite cursum
comitantur, aduersum deserunt, quique fortune magis quam

40 caritati cultum tribuunt, propriis commodis quam aliene

 

