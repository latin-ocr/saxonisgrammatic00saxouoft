10

15

20

25

30

35

40

182 —— VI -

enixa est, ab eximia Ι mutuantem largitate cognomen.
Itaque Frotho ob auito felicitatis memoriam, quam suo
nomine referebat, ab incunabulis primisque infancie rudi-
mentis adeo cunctis carus euasit, ut ne humi quidem in-
cedere aut consistere toleratus, sinu iugiter atque osculis
foueretur. Ita non uni modo pedagogo addictus, sed quasi
communis omnium alumnus exstabat. Defuncto uero patre,
cum duodecimum etatis annum ageret, saxonie regulos,
Suertingum et Haneuum, imperium detrectantes ac palam
rebellare connisos, acie superauit, deuictisque gentibus
seruitutis nomine pendendi pro capite nummi mulctam
inflixit. Adeo namque liberalis extitit, ut recenti largitatis
consuetudine prisca milicie stipendia duplicaret. Neque
enim se tyrannorum more communibus uiciorum illecebris
obiiciebat, sed quicquid honestati proximum peruidebat,
ardenter appetere, opes in propatulo habere, ceteros lar-
giendo precurrere, omnes humanitatis officiis anteuenire et,
quod difficillimum est, uirtute inuidiam uincere contendebat.
Cuius rei gracia breui tantam apud omnes claritatem con-
traxit, ut adolescentulus non modo fama maiorum titulos
exequaret, sed eciam uetustissima regum monimenta tran-
scenderet.

Iisdem temporibus Sta'rcatherus quidam, Storuerki
filius, periclitatis naufragio sociis, solus ui aut fortuna de-
lapsuS, ob incredibilem corporis animique prestanciam ho-
spes a Frothone colligitur. Cuius cum aliquandiu contu-
bernalem egisset, in dies culcius ac decencius habitus,
tandem specioso donatus nauigio, maritimas excubias pro-
curando piraticum munus agitare precipitur. Siquidem ex-
cellencius humano habitu corpus a natura sortitus, ita id
animi magnitudine equabat, ut nulli mortalium uirtute
cedere putareltur. Cuius tam late patens claritas fuit, ut
adhuc quoque celeberrima factorum ΙΙ eius ac nominis opinio
perseueret. Neque enim solum apud nostros egregiis ope-
ium titulis choruscabat, uerum eciam apud omnes Sueonum
Saxonumque prouincias speciosissima sibi monumenta pe-
pererat Hunc in ea regione, que Sueciam ab oriente
complectitur, quamque nunc Estonum aliarumque gencium
numerosa barbaries latis sedibus tenet, originem duxisse,
memorie proditum constat. Fabulosa autem et uulgaris

p. 273

p. 274
(103)

