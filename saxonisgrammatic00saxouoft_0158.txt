10

‘20

25

30

35

40

64

-Π-

Lorica galeaque tegor, dum tempora cassis
Excipit, et rigido conduntur pectora ferro.

Nemo magis clausis refugit penetralibus uri
Cumque sua rogus esse domo, licet insula memet
Ediderit, strictoque habeam natalia terre,

v Bissenas regi debebo rependere gentes,

Quas titulis dedit ille meis. Attendite, fortes!
Nemo lorica se uestiat interituri

Corporis, extremum perstringat nexile ferrum,
In tergum redeant clypei3 pugnemus apertis
Pectoribus, totosque auro densate lacertos.
Armillas dextre excipiant, quo forcius ictus
Collibrare queant, et amarum figere uulnus.
Nemo pedem referat! Certatim quisque subire
Hostiles studeat gladios hastasque minaces,

Vt carum ulciscamur herum. Super omnia felix,
Qui tanto sceleri uindictam impendere possit
Et fraudum iusto punire piacula ferro.

Ecce michi uideor ceruum penetrasse ferocem
Teutonico certe, qui Snyrtir dicitur, ense,

A quo belligeri cepi cognomen, ut Agner
Ingelli natum fudi retulique tropheum.

Ille meo capiti impactum perfregit Hcthingum,
Elisum morsu gladium, maiora daturus
Vulnera, si melius ferri uiguisset acumen.

Cui contra leuam lateris cum parte sinistri
Dissecui dextrumque pedem, labensque sub artus
Incidit in medias ferrum penetrabile costas.
Hercule nemo illo uisus michi forcior umquam.
Semiuigil subsedit enim cubitoque reclinis ’
Ridendo excepit letum, mortemque cachinno
Spreuit, et Elisium gaudens successit in orbem.
Magna uiri uirtus, que risu calluit uno
Supremam celare necem, summumque dolorem
Corporis ac mentis leto compescere uultu!
Nunc quoque cuiusdam preclaro stemmate nati
Vitales fibras ferro rimabar eodem, ,

Et ferrum penitus intra precordia mersi.

Filius hic regis&¹ et auito sanguine lucens
Indole clarus erat, tenerisque nitencior annis.

(36)

p. 101

p. 102

p. 103

XXb

 

