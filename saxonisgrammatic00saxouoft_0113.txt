10

20

‘25

30

 

-Ι- 19

Solus in octo pariter spicula mortis egi,
Atque nouenos gladio corripui reducto,
Quando Suarinum exanimaui, titulis abusum
Nec meritum conciliantem sibi nomen: unde
Scpe cruentum nece ferrum madidumque cede
Sanguine tinxi peregrino, timuique numquam
Ad crepitus ensiculi, uel galee nitorem.

Nunc male me proiiciens fert aliena uota
Filia Sumbli fera Signe, uetus execrata
Fedus, et incompositum concipiens amorem,
Feminee dat leuitatis facinus notandum,

Que proceres illaqueat, pellicit, atque fedat,
Ante alios ingenuos precipue refellens,

Nec stabilis permanet ulli, titubatque semper,
Ancipites parturiens, diuiduosque motus.

Et cum dicto discubitu euolans Henricum' inter sacra
mense et amicorum complexus obtruncat, sponsamque
mediis abstractam pronubis, magna conuiuarum parte pro-
strata, secum nauigio deportat. Igitur nupciis in exequias
uersis, doceri Finni potuerunt, alienis amoribus manus
iniici non oportere.

His gestis,'a rege Neruagie Swibdagem, dum stuprate
sororis iniuriam ac lacessitam filie pudiciciam ulcisci cona-
tur, opprimitur. Hoc prelium Saxoni<ci>s insigne copiis
fuit, quas ad auxilia Swibdagero ferenda non tam ipsius
caritas, quam Henriciane ulcionis cupiditas prouocabat.

Filii Gram, Guthormus et Hadingus, quorum alterum
Gro, alterum Signe enixa est, Swibdagero Daniam obti-
nente, per educatorem suum Brache naue Suetiam de-
portati, Vagnophto et Haphlio gigantibus non solum alendi,
uerum eciam defensandi traduntur.

Quorum summatim opera perstricturus, ne publice
existimacioni contraria aut ueri fidem excedencia fidenter
astruere uidear, nosse opere precium est, triplex quondam

35 mathematicorum genus inauditi generis miracula discretis

exercuisse prestigiis.

Horum primi fuere monstrosi¹ *generis uiri, quos
gigantes antiquitas nominauit, humane magnitudinis habitum

eximia corporum granditate uincentes.
2*

.34

35)

