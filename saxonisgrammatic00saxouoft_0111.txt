 

10

15

‘20

25

30

ᾖ 35

-1— 17

Quo dicto, discussis laruis, natiuum oris decorem con· (8)

fessus, tantum pene uoluptatis uno sui aspectu puelle at-
tulit, quantum adulterino terroris incussit; quam eciam
forme sue luculencia ad concubitum prouocatam, amatoriis
donis prosequi non omisit. Progressus ex obuiis cognoscit,
binis callem latronibus obsideri. Quos ad se spoliandum
cupidius proruentes, solo exanimauit impulsu Quo facto,
ne ullum hostili solo beneficium attulisse uideretur, percm-
ptorum corpora subiectis affixa stipitibus simulata pedum
ereccione distendit3 ut, quibus re nocuelrant uiui, specie
minarentur extinctiz, post fata quoque formidabiles forent,
nec iter imagine minus, quam opere prepedirent. Quam-
obrem constat eum latrones interimendo sibi, non Suetie,
consulere studuisse, cuius quanto odio teneretur, tam in-
signis faeti indicio patefecit. Qui cum ab aruspicibus ac-
cepisset, nisi auro Sigtrugum superari non posse, continuo
lignee clauc nexilem auri nodum adiecit, eaque bello, quo
regem aggrediebatur, instructus uoti se compotem fecit.
Quod factum Bessus impensiori laudacionis genere pro-
secutus sic cecinit:

Gram ferus claue gerulus beate,

Nescius ferri, celebrabat ictu

Ensis obtentum, pepulitque trunco
Tela potentis.

Fata sectatus superumque mentem,

Sueonum pressit decus impotentum,

Dum neci regem dedit et rigenti
*Contudit auro.

Namque pugnaces meditatus artes,

Robur amplexu rutilum gerebat,

Et ducem uictor nitido supinum
Verbere torsit.

Fata quem ferro perimi uetabant,

Aureo prudens domuit rigore,

Ense dum cassus pociore gessit
Bella metallo.

Saxo Grammaticus. 2

.31

