268 — VIII —-

milites, apud Hyberniam piraticum munus edebant. Hi,
cognita domine nece, quam se olim ulturos iureiurando
promiserant, Omundum auide petitum duelli prouocacione
sollicitant. Quod abnuere quondam probrosum regibus
ὅ habebatur. Veterum enim claritudo principum ex armis
pocius quam opibus estimabatur. Subeunt igitur Omothus
et Thola, qui se prouocatores regis pugna excepturos
offerrent. Quibus Omundus impense laudatis, primum eo-
rum operam admittere uitandi ruboris gracia recusauit.
ιο Ad ultimum crebris suorum precibus exoratus, aliena manu
fortunam experiri sustinuit. Quo certamine Beronem occu-
buisse, Thoriam grauiter affectum pugna excessisse prodi-
tum est. Quem rex, primo e uulneribus recreatum, mox
in fidem acceptum, ducem Noruagie creat. Deinde cum
15 consuetum a Sclauis per legatos tributum exigeret, non
solum legatorum cedibus, sed eciam ui Sclauica apud
Iutiam lacessitus, VII. reges uno certamine superauit, soli-
tumque tributi ius uictoria confirmauit.
Interea Starcatherus, prolixa iam etate defessus, cum
20 castrorum stipendiis ac gladiatorio munere emeritus habe-
retur, ne senii uicio pristinum glorie decus amitteret,
egregium fore putauit, si uoluntarium sibi con<s>cisceret
exitum fatumque proprio maturasset arbitrio. Itaque, qui
tocies excellentes ediderat pugnas, incruenta morte* de· Lxxx-
25 fungi ignobile ratus, ut specioso obitu preterite uite clari-
tatem augeret, maluit ab ingenuo quouis interfici, quam
serum nature iaculum opperiri. Adeo quondam rei bellice
deditis morbo oppetere probrosum existimatum est. Itaque,
eum et corpore inualido et defectis perspicuitate luminibus
30 esset, diuturnioris uite moram perosus, emendi in se per-
cussoris gracia aurum, quod pro Olonis interfeccione meru-
erat, collo aplpensum gerebat, non apcius se uiolate maie-
statis iniuriam expiaturum ratus, quam si idem sue, quod
Oloniane necis extiterat premium, effecisset, aurumque,
35 quod pro aliena clade tulerat, damno proprie salutis im-
penderet. Hunc quippe usum scelestissimi precii pulcher-
rimum credidit. Itaque gemino cinctus ense totidem bacu-
lorum amminiculo uacua uirium uestigia tutabatur. Quo
uiso, popularium quidam, geminum gladiorum usum seni
40 superuacuum ratus, donari sibi alterum per ludibrium pe-

 

