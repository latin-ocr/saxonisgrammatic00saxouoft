10

15

20

25

30

35

474 - XIIII -â€”

fratre receptorum obsidum fiducia spem libere tuteque
reuersionis presumens, cum Hallandie prope modum con-
finiis accessisset, a Finnensibus, insidias hospitalitate tegen-
tibus, conuiuio exceptus, maiorem noctis partem commes-
sacionibus extraxit. Temulencia grauis in horreum annona
uacuum pariter se et comites sobrietate exutos cubitum
recepit. Quibus alciore somno spirantibus, Finnenses, foris
ualuas obiicibus obserantes, igni sparsere tectum. Iamque
maior eius conflagrauerat pars, priusque edes in cinerem
prope collapsa fuerat, quam pressos mero sensus uis ardoris
expungeret. Postremo propiore flammarum feruore cor-
repti, dum nudi ualuis erumpere gestiunt, forinsecus eas
obclusas cognoscunt. Vrgebat intus incendium, foris hostis
uetabat egressum. Sed presens pena sequentis metum
leuabat, instantisque mali periculum fullturo tristius duce-
batur. Quo euenit, ut Dani, ferro quam flammis opprimi
preoptantes, ualidius connisi preiecta foribus claustra con-
uellerent, utque unum periculorum effugerent, in aliud
ruere non dubitarent. Egregie indolis pueri, quos sibi in
clientelam Karolus respectu propinquitatis ademerat, absque
etatis miseracione sub 1, Nice amnis glaciem, nudatis cor-
poribus, barbarorum ludibrio mersi in eodem alueo fatum
ac tumulum recepere. Ita paucorum agrestium fraude
maxime expedicionis labor exinanitus est.

Interiecto tempore, plebs Scaniea, a principibus dissi-
dens, concione lecta in Arnam uallem armata secessit.
Quocies enim in ea prouincia intolerabilia uulgi onera
ducebantur, publica ui iniuriis occurrebatur. Adeo, cum
intolerabilis plebis seruitus ducitur, publicis armis libertas
expetitur. Veritus ergo rex, ne is tumultus ad grauiores
regni motus progrederetur, coercendi eius gracia* ad Sca-
niam e Sialandia traiiciens, militaris manus fiducia agrestium
concionem accessit. Inermis ipse equitibus utebatur ar-
matis, ut uim metuere pocius quam struere uideretur.
Cedente de industria uulgo, coronam ingressus multis et
grauibus querimoniis exceptus est3 sed obstrepente multi-
tudinis clamore, defensionis potestatem dicendine copiam
impetrare nequiuit. Flagitandi silencii gracia dextram
uulgo obtendens crebros lapidum iactus excepit. Adeo

40 consternacionis furor in contemptum maiestatis exarserat.

