584 -— XIIII —

eorum horror increbruit,* ut in postrema acie collocatis non cm
solum metum, sed fugam incuteret. Verum a precedentibus
secus, ac rebantur, excepti, non minore impetu castra, ·
quam reliquerant, repetebant. Complures ex eis cesi, solus
5 e nostris Olauus, guttur telo traiectus multoque sanguinis
profluuio debilitatus, semianimis in littus refertur. Primus
Nicolaus Sticonis filius, uir genere et uiribus iuxta splen-
didus, defensam a barbaris Ι municionem irrupit, sed in p.
ipso mox aditu uehementi fustis ictu exceptus procubuit.
10 Quem Ako frater proprii corporis obiectu protegere cupiens,
dirum in gutture uulnus excepit. Quorum fortitudinis
uestigia ceteri in secuti, facto irrupcionis gradu, cum con-
temptu periculorum atrocius in hostem grassantur. Quibus
eciam, qui excubiis preerant, superuenientes opem tulere3
15 alii malis appositis munimenti fastigium transcendentes,
ferendi sociis auxilii studio hostilibus sese globis immer-
gunt. Tanta autem in barbaros strages exercita est, ut
ex ipsa eorum multitudine ne cladis quidem nuncius super-
stes reperiretur. At nostri, prede participacione acta
20 refectisque nauigiis, nobilium sociorum cadauera sal[l]ientes,
ignobilibus ibidem tumulatis, in patriam referenda curabant.
Qua inita, Waldemarum apud Ryngstadium, magna cum
optimatum frequencia, regio apparatu feriantem reperiunt3
ubi Lundensis pontificis ministerio, cuius id exequendi
25 officium erat, et patris eius ossa are traduntur, et filius
septem annos natus, Kanutus, rex consecratur, regia in .
sella purpura uenustatur, Quibus debita religione cele-
bratis, Helgo, pontifex Asloensis, et Stephanus Vpsalensis,
ab Erlingo missi, ediciore loco occupato, pacem Norua-
30 giensibus benigno precabantur alloquio. Quam a Ι rege p·
eo potissimum die concedendam esse monstrabant, quo et
filium diademate et parentem altario honoratum uidisset.
Tantumque excellenti eorum facundie tributum est, ut
Erlingo familiaris colloquii aditus promitteretur. Ad quem
35 Esbernus, poscente Helgone, nondum resanatis uulneribus,
legatus dirigitur, Erlingo et Iuaro Noruagiensibus interim
obsidum loco apud regem retentis. Multa illi in concione
Erlingus insolenter, hic multa Erlingo audacter respondit.
Quo Erlingus domi sue detento, Waldemarum allocuturus,
ω Sialandiam quatuor nauigiis, Stephano Vpsalensi comitatus,

