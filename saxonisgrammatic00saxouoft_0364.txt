10

15

20

25

30

35

270

- v111 -

Lucis inops moderor uestigia fuste gemello,

Et uirga monstrante sequor compendia callis, Lxxx
stipitis auspicio pocius quam lumine fisus.

Nemo mei curam celebrat, nec in agmine quisquam
Solamen ueterano adhibet, nisi forsan Hatherus
Assit et infracti rebus succurrat amici.

Ille, semel quemcunque pio dignatur amore,

Integer incepti studio constanter eodem 12-899
Prosequitur, primosque timet peruellere nexus.

Ille eciam bello meritis bene premia crebro

Digna refert, animosque colit3 largitur honorem
Fortibus et claros donis ueneratur amicos.

Spargit opes, laudisque sue cumulare nitorem
Dapsilitate studet, multos superare potentes,

Nec minor ad Martem pietatem uiribus equat,
Belligerare celer, labi piger, edere pugnam
Promptus, et urgenti tergum dare nescius hosti.

At michi, si recolo, nascenti fata dedere

Bella sequi belloque mori, miscere tumultus,
Inuigilare armis, uitam exercere cruentam.

Castra quietis inops colui, pacemque perosus (151)
Sub signis, Gradiue, tuis discrimine summo
Consenui3 uictoque metu, pugnare decorum,

Turpe uacare ratus, crebras committere cedes
Egregium duxi et strages celebrare frequentes.

Sepe graues bello reges concurrere uidi,

Et clypeos galeasque teri, crudescere campos
Sanguine, loricas affixa cuspide rumpi,

Vndique thoraces admisso cedere ferro,

Luxuriare feras inhumato milite pastae.

Hic aliquis forte egregii conaminis auctor

Marte manuque potens medium dum pugnat in hostem,
Intentam capiti loricam diffidit alter,

Casside perfossa, ferrumque in uertice mersit.

Hic gladius sepe dextra bellantis adactus

Tegmine discisso capiti destrictus inhesit.

Contra Hatherus huius modi carmen habuit: p. 4003

Vnde uenis, patrias solitus scriptare poeses,
Infirmo dubium suspendens stipite gressum?

 

