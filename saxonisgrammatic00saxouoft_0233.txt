-V- 139

experienciam accepisti Preter ea apud Getarum pocionis
usus epulo permixtus esse solet; liquor cibo coniunctim
super additus comessabundos iuuat. Contra Frotho: Im-
pudenciorem potus aut epuli petitorem *non repperi. ΙΙ Ad
5 hec Ericus: Pauci tacentis egestatem estimant, aut silentis
necessitudinem meciuntur. Tum soror regis ingenti patera
pocionem proferre iussa. Cuius Ericus dexteram cum
oblato simul cratere corripiens, An hoc, inquit, regum
optime, munus tua michi delegauit humanitas? Num michi,
10 quod teneo, irreuocabilis doni loco cessurum esse confir-
mas? Rex, pateram tantum postulari ratus, pronunciat
dolnum. At Ericus uirginem sibi ueluti cum patera datam
applicat. Quo uiso rex, Fatuum, inquit, opera prodit.
Apud nos intacta uirginum libertas haberi solet. Tunc
15 Ericus, puelle manum perinde ac poculi nomine traditam,
ferro desecturum se simulans, [et] si, inquit, plura, quam
dederis, ceperim, aut si totum temere teneo, saltem parte
potiri liceat. Rex, promissi errore recognito, puellam
tradidit, nolens incurie uicium leuitate rescindere, quo
20 grauior pollicentis uideretur auctoritas3 quanquam inania
pacta reuocare maturitati pocius, quam inconstancie de-
putetur.
Deinde illum ad naues, accepta reuertendi sponsione,
dimittit, tempore, quod pugne debebatm, instante. Ericus
‘25 cum suis crustatum glacie equor aggressus, lubricum in-
stabilemque gradu hostem solearum nixus firmitate pro-
strauit. Statuerat enim Frotho, nequis inclinatis aut la-
borantibus auxilio foret. Deinde uictor repetit regem.
Igitur Gomara, consumpte infeliciter sobolis exicio mesta,
30 simulque eam ulcisci auida, pronunciat, 'aduersus Ericum
altercandi collibitum sibi fore certamen, ita ut ipsa tor-
quem magni ponderis, ille uitam in pignore poneret, aut
aurum uincendo, aut letum succumbendo laturus. Com·
probante certamen Erico, penes Gunuaram pignus deponi-
35 tur. Igitur Gotuara prior sic orsa:

Quando tuam limas admissa cote bipennem,
Nonne terit tremulas mentula quassa nates?

xmlb
(78)

p. 210

