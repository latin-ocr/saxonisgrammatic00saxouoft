10

15

20

25

30

35

672 -- XVI -

simulare uellet, complures ex suis, furtim discedere monitos,
aperte subinde redire iussit, idque sepe nurnero faciendum
curauit. Igitur auxiliorum incrementa sensim recipere
existimatus, non suppetentibus, qui predam asportarent,
contractas uici opes ingenti pyra constructa cremauit,
flammis insequendo, quod usui commodare non poterat,
eciam ministris incendii tante pecunie consumpcionem animi
dolore prosequentibus. Ea re gesta ad regem se retulit.
Qui propter Lubynam pernoctacione habita, deletis uico-
rum reliquiis, lacunam, per quam arduo labore iter fecerat,
ponte a Rugianis consterni curat, eamque nullo pene
negocip remensus, conscensis nauibus in proximum Peno
amni portum perfluenit. Vbi diutina ac uehementi tempe-
state uexatus, Bogiszlauum pacem a se per legatos peten-
tem repulit, quanquam iam labentibus alimentis expedicio-
nem remittere cogeretur.

Exactis domi hybernis, per Zuynam ingenti cum
expedicione regressus, Grotzuinam lacerat. Vbi cum Iari-
marus hostium occursum ex eorum lituo deprehensum regi
nunciandum proponeret, idque ab Absalone, nisi iidem in
conspectum uenissent, exequi uetaretur, ancipiti malo
circunuentum se dixit, qui, siquid inopinati periculi, se
tacente, sociis incidisset, incurie damnari, sin maturius in-
dicium afferret, timiditatis notari posset, cum et prepropero
nuncio uti probrosum et nimis lento desidiosum uideatur.
Huius prouincie preda parum saciatos Pomeranicarum
opum fama sollicitat, que ut eximie, ita intacte predica-
bantur. Nulli tam longinquam miliciam ingredi difficile
uisum, quanquam perferende inedie peragrandeque solitu-
dinis predicebatur asperitas, ardore prede periculorum
metum leuante. Imbellis populus urbiumque et armorum
inops regio ferebatur. Et quoniam nostris propositum ex
sentencia cedere consueuerat, pergendi cupiditas animos
inflammabat. nec fraudandos presentibus uotis felicia tot
successuum experimenta spondebant. In qua profeccioneâ€š
pabulo parum suppetente, non solum equos, uerum eciam
pedites commeatibus onustos attrite labore uires deficiebant.
He res conuertendi itineris repetendique classe Iulyni
causam dedere. Illic rex adoriendi per insidias Camyni

40 consilium nactus i, aperteque eius irrupcioni latentem pre-

 

