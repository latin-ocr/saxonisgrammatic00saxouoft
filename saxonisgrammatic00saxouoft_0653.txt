10

15

20

25

30

35

40

— XIIII -—- ’ 559’

munificenciam ingrato estimans animo. Tanta autem cura
monitoris partes exsequi uoti nuncupat-[floribus fuit, ut,
cum unus ex eis, ultime etatis, ad inspicienda ducis arcana
inter arbitros admissus, sedulum stertendi usum haberet,
excitatusque quid de re presenti sentiret, a considentibus
interrogari soleret, maiorem preteriti uoti quam instantis
negocii melmoriam retinens, ductandum in 80101103 exer-
citum responderet. O immensam constanciam, que ne in
ipso quidem etatis occasu promissi immemor esse potuit!
Quis autem mentis compos hanc religiosi consilii uocem
senilis animi deliramentum fuisse crediderit? Vereor autem,
carissimum michi uirum, amicorum religione contempta,
ex summo fortune fastigio in humilem priuatorum sortem
extrema ruine deformitate casurum. Ego uero, promissi
dudum belli militem agendo, ternas aduerso corpore plagas
accepi. Quibus si binas sub eodem milicie titulo sociassem,
supremi iudicii tempore diuina uulnera meis equata auda-
cibus oculis iuspectanda presumerem. Quo dicto et tem·
poraneam Henrici ruinam et sempiternum uirtutis sue
premium auguratus est.

p. 812

Eo tempore res Danica, circunquaque difficillimis obfusa (11va 11

periculis, crebris finitimorum insidiis tentabatur, hinc Nor-
uagiensibus, inde 80101113 Saxonibusque sibi perniciem
machinantibus Quo euenit, ut nulli hostium audacter ob-
uiandi fiduciam haberet, metuens, ne, dum unum repelleret,
ab altero premeretur. Ea patrie necessitudine permotus
Guthscalcus, qui et ipsc 80101113, tum ob lingue eorum
periciam, tum ob paterne amicicie fauorem ac proprii
conuictus assuetudinem, perfamiliaris habebatur, Absaloni
tacite artem a se repertam insinuat, qua eos repente ex
amicis Saxonum hostes efficeret. Quippe se Sclauiam non
legacionis, sed beniuolencic simulacione petere uelle signi-
ficat, tanquam proprie caritatis ductu utilia amicis consilia
largiturum. Fore enim, ut hostium credulitas, callidis
commentorum laqueis circunuenta, Danorum amiciciam,
abiecta. Saxonum do<mi>nacione, repeteret. Quod studium
maxime sibi gentis illius moribus persuaderi dicebat, que
plerunque temeritate niti cunctaque pronius quam pruden-
cius exequi soleat. Absalon, interdum priuatum acumen
publicis uiribus prestare ratus, laudata Guthscalci industria,

(316.a⁷)
p 8143

