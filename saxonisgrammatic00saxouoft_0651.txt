10

15

20

25

- XIIII â€” 557

gienses plurimum presidii in arcubus ducere, prouocandi
gracia cum quindecim peditibus in littus progressus, ultro
se eorum sagittis appetendum prebebat, profecto ostendere
cupiens, in quam paruo precipuam eorum fiduciam poneret.
Igitur N oruagienses, quo propius littus accederent, cimbas
conscendunt, ob quarum trepidacionem destinata certis
ictibus ferire non poterant. Itaque tela partim in humum,
partim in undas innocua cadebant. Ita artis sue effectu
fraudati nostrisque ludibrio habiti, ingenti cum rubore
maiora nauigia repetunt. Postea cum Absalone, data ac-
ceptaque fide, sociale colloquium habuere. A quo diucius
illic acquiescere iussi, non prius obtemperauerunt, quam
Absalon fidem suam interposuisset, se nihil insidiarum eis
terra aut mari interim paraturum. His finitis, collocutores
a se inuicem discessere, die postero cum paribus armis
equali comitum numero conuenturi. Cumque Erlingus uno
comitacior affuisset, Absalon, circunspectis omnibus, Miror
te, inquit, Erlinge, hominem etate confectum ac tocies
grauia expertum, non adeo sapientem quam senem existere.
Nam cum tu scapha adueneris, nos equis insideamus, teque
nullo negocio, si libeat, opprimere possimus, cur condicto
comitacior aduersum caput tuum rumpende pacis occasio-
nem forcioribus prebuisti? Nisi autem fides nostra pre-
staret, solute 'condicionis penas exicio persoluisses. Tunc
Erlingus, inter metum et ruborem circunspectis comitibus,
cum ueram Absalonis assercionem animaduerteret, unum
ex his obiurgare cepit, quod non rogatus comitandi rapuisset
officium. Postquam diu excusacionis uerba quesierat, ut
siticulosum recrearet exercitum, palustris aque pe2tende
licenciam obsecrat. Cuius rei permissionem haud modici
beneficii loco ducebat3 ac protinus patriam repetere pro-
perabat, letus, quod sibi incolumi Danie partibus excedere
contigisset. Postquam regi insidiarum fidem rerum ex-
periencia fecerat, Burisium, perinde ac maiestatis reum,
inter uincula asseruari precepit. Interea Erlingus extremum
Sialanssdie composita classis applicacione complexus, dum a
sacris misse, que consueto religionis cultu petiuerat, reme-
aret, Absalonis equitibus clandestino itinere prorumpentibus,
improuisam palancium sociorum stragem accepit. Nec

40 minori Hallandensium uirtute exceptus, apud Nyzem

p. 810

(815)

