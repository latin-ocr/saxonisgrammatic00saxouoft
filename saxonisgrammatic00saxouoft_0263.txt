— V ῃ 169

Frothoni beneficium prebuit, cuin et saluti sociis et ho-
stibus exicio fuerit.

Interea Hiberni, crebrescente Danice fortitudinis
fama, perculsi, quo difficiliorem parcium suarum irrupcionem

5 prestarent, ferreos terre murices instrauerunt, quibus littorum
uetaretur accessus. Vtitur autem Hibernorum gens leui
et parabili armatura. Nouaculis comam extenuat3 totum
occipicii crinem abradit, ne fugiens capillicio teneatur.
Ceterum telorum cuspides obuertit instantibus, mucronum-

10 que acumina insequentibus de industria opponere assolet,
ac plerunque post tergum lanceas iaculari, doccior fuga
superare, quam bello. Quo fit, ut, cum uictoriam tibi
cessisse putes, discrimen immineat. Tam insidiosam ho-
stium fugam Frotho consideracius quam cupidius insectatus,

15 ducem gentis Keruillum acie fudit. Cuius superstes frater,
deposita rebellandi fiducia, patriam dedidit regi. Captiuam
rex, predam militi dispertiuit, uti se, tocius auaricie expertem
et a nimia rerum cupiditate auersum, solius glorie lucrum
appetere testaretur.

‘20 Itaque post Britannicos triumphos Hibernasque manu-
bias in Daniam reditum est, annisque tricenis ab omni
bellorum negocio temperatum est. Quo tempore cunctis
pene terris eximia fortitudinis laude Danicum nomen in-
claruit.* Volens itaque Frotho fulgorem imperii sui per-

25 petuo firmitatis habitu prorogare, primum aduersum furta
ac latrocinia tanquam familiaria mala ac Ι domesticas pestes
seueritatem suam distringere cure habuit, quibus uacue-
facte gentes tranquilliorem uite usum apprehenderent, ne
propagate pacis incessus ullo malignitatis obstaculo ledere-

30 tur. Prouidit quoque, ne, cessante hoste, ciuilis patriam
lues exederet, aut post exteram pacem domestica grassare-
tur improbitas. Denique in Iutia, tanquam ·in capite regni
sui, magni ponderis auream armillam triuiis affigi curauit,
edicte a se innocencie experimentum tam insignis prede

35 documento daturus. Cuius irritamentum quanquam im-
probas lacesseret mentes ac sinistra sollicitaret ingenia,
superabat tamen indubitatus periculi metus. Tanta siquidem
Frothoniane maiestatis auctoritas erat, ut eciam aurum
rapine expositum perinde ac firmioribus claustris obsitum

40 tueretur, Cuius rei nouitas ingentem auctori claritatem

[11¹³

p. 255

