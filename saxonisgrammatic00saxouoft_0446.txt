10

15

20

25

30

35

40

352 —X—

gesserant, obscurius pacis decora intuebantur, adeo ut,
qui foris insignes exstarent, domi ignobiles-uiderentur,
uixque eadem et honesta et acria· ingenia reperiebantur.
Igitur complures ad uim et rixam usque in aula perniciosi
esse consueuerant. Quos cum rex nacione, linguis, in-
geniis quam maxime dissidentes animaduerteret, (quippe
uariis ac perplexis inuicem affectibus urgebantur3 nam
petulancia alios, alios inuidia, quosdam eciam ira uexabat,)
quo Ι minus sediciose se gererent, saluberrimum castrensis
discipline tenorem, qua tante uarietatis discordiam rumperet
debitamque militi maturitatem monstraret, exactissimis
edidit institutis. Itaque circunspectissima eiusdem delibe-
raciO, Oponis Sialandici, ceteros prudencia atque auctoritate
prestantis, monitis persuasa, ne externa forte domestico
crimine turbarentur, socialis odii tempestatem repressit,
legesque seuerissime cauendo sediciosum milicie spiritum
ueluti fraterna quadam caritate choercuit. Atque ut au-
dacie comitatem adiiceret, fortissimo militi speciosissimum
moris habitum ingenerauit, clientelam suam effrenium ac
litigiosorum conuictu tanquam erubescenda aliqua sentina
uacuefacere cupiens. Vt ergo improborum frequenciam a
curie ualuis repelleret, statuit, ut in capessendo discubitu
ordine, quo quisque militaris muneris aduocacionem sortitus
fue*rat, uteretur, locoque antecelleret, qui prior obsequio
foret. Adeo milicie uetustatem honore mense rependi
par duxerat, ne promiscuis sedendi locis confusa meritorum
series uideretur. Eum uero, qui, cena inita, aliqua mora
interpellante tardior superuenisset, inter considentes excipi
oportebat. Qui si tam arcto se consessu iunxissent, ut
ob nimiam eorum frequenciam, qui superuenerat, sessum
recipi nequiret, qui eius loco insederat, exsurgens proxi-
mum occupabat, eo usquc inuicem se assurgendi officio
uenerantibus, donec, laxato tocius consessionis ordine, legi-
timum recipiendo spacium patuisset, mensaque, Ι qui
postremus residebat, abscederet. Siquis uero alieno discubitu
uti per insolenciam perseuerasset, qui eo spoliatus fuerat,
proxime circunsedentibus iniurie querelam detulit, hisdem-
que testibus in concionem productis, aduersus reum accione
contendit, effecitque, ut, qui cedere iussus contumaciter
supersedisset, contumeliose stipendiis amoneretur. Ter

p. 526

C V b

p. 527

