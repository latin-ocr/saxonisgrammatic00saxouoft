5

10

15

20

25

30

35

92 - ΙΙΙ -

prioris mariti memoriam exoleuisse constat. Ego uero
non ab re stolidi speciem gero, cum haut dubitem, quin is, qui
fratrem oppresserit, in affines quoque· pari crudelitate debac-

&baturus sit. Vnde stoliditatis quam industrie habitum amplecti

prestat, et incolumitatis presidium ab extrema deliramentorum
specie mutuari. In animo tamen paterne ulcionis studium per-
seuerat, sed rerum occasiones aucupor, temporum oppor—
tunitate⁷s opperior. Non idem omnibus locus competit
Contra obscurum immitemque animum alcioribus ingenii
modis uti conuenit. Tibi uero superuac(u>um sit meam
lamentari desipienciam, que tuam iustius ignominiam de-
plorare debueras. Itaque non aliene, sed proprie mentis uicium
defleas necesse est. Cetera silere memineris. Tali conuicio
laceratam matrem ad excolendum uirtutis habitum reuocauit,
preteritosque ignes presentibus illecebris preferre docuit.

Reuersus Fengo insidiose exploracionis auctorem
nusquam repertum diutine inquisicionis studio proseque-
batur, nemine se eum uspiam conspexisse dicente. Am-
lethus quoque, an ullum ipsius uestigium deprehenderit,
per iocum rogatus, in cloacam illum iuisse retulit, perque
eius ima collapsum ac Η nimia ceni mole obiutum, a sub-
euntibus passim porcis esse consumptum. Quod dictum
tametsi ueri confessionem exprimeret, quia specie stolidum
uidebatur, auditoribus ludibrio fuit.

Cunique Fengo priuignum indubitate fraudi<s> suspe-
ctum tollere uellet, sed id tum ob aui eius Rorici, tum ob
coniugis offensam exequi non auderet, Britannie regis of-
ficio necandum dulxit, innocencie simulacionem alieno
ministerio quesiturus. Ita dum occultare seuiciam cupit,
amicum inquinare, quam sibi infamiam consciscere maluit.
Discedens Amlethus matri tacite iubet, textilibus aulam
nodis instruat, suasque post annum inferias falso peragat,
eoque tempore reditum pollicetur. Proficiscuntur eum eo
bini Fengonis satellites, literas ligno insculptas (nam id
celebre quondam genus chartarum erat) secum gestantes,
quibus Britannorum regi transmissi sibi iuuenis occisio
mandabatur. Quorum Amlethus quietem capiencium lo-
culos perscrutatus, literas deprehendit. Quarum perlectis
mandatis, quicquid chartis illitum erat, curauit abradi, nouis-

40 que figurarum apicibus substitutis, damnacionem suam in

(

X]

