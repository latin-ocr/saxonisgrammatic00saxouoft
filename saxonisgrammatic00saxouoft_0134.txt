40 -II—

tibus occupari posset, intactum relinqueret. Maiorem
deinde copiarum partem indubitate firmitatis municipio
complexus, ab hoste se circunsideri permittit. Cuius Frotho
oppugnandi diffidencia concitatus, complures insolite pro-

5 funditatis fossas intra castra fieri, latenterque per corbes
humum egeri, et in fluuium menibus propinlquum tacite p· 65
disiici iussit. Quem dolum crebro cespite fossis superad-
dito, occultandum curauit, incautum hostem precipicio con-
sumpturus, futurumque ratus, ut ignaros desidentis glebe

10 lapsus obrueret. Post hec simulato metu castra paulisper
deserere cepit. Quibus imminentes oppidanos passimque
elusis uestigiis in foueas prouolutos ingestis desuper iaculis
trucidauit.

Inde profectus in Trannonem Rutene gentis tyrannum

-15 incidit3 cuius maritimas copias speculaturus, crebros clauos
ex fustibus creat⁷ iisdemque carabum onerat. Quo hostilem
noctu classem subiens, imas nauigiorum partes terebro
sauciat. Que ne repentinum undarum paterentur incursum,
patencia foraminum loca prouisis antea clauis obstruit,

20 terebrique damnum stipitibus pensat. At ubi foraminum
copiam mergende classi sufficere credidit, demptis obsta-
culis promptum aquis aditum patefecit, hostilemque classem
sua circunfundere properauit. Ancipiti periculo circunuenti
Ruteni, armis prius an undis resisterent, hesitabant. Nau-

25 fragio pereunt, dum nauigium ab hoste uindicare conten-
dunt. Internum discrimen externo atrocius erat; dum foris
ferrum stringunt, intus fluctibus cedunt. Bina simul in
miseros pericula grassabantur. Incertum erat, celerius
nando salus an dimicando peteretur. Medium pugne cer-

30 tamen noua fati diremit occasio. Gemine mortes uno fere-
bantur incessu3 due leti uie socium egere periculum. Am-
biguum erat, ferrum magis an fretum afficeret. Gladios
propulsantem tacitus Ι fluctuum allapsus excepit3 e contrario p. 66
fluctibus obuiantem obuius ensis implicuit. Aquarum eluuies

35 cruoris aspergine sedabatur.

Victis itaque Rutenis, patria Frothoni repetitur. Qui
cum legatos m Rusciam exigendi tributi studio missos, in-
colarum perfidia, atroci mortis genere consumptos animad-
uerteret, duplici iniuria permotus, urbem Rotalam arcta

40 ad modum obsidione persequitur. Qua ne fluuii intersticio

