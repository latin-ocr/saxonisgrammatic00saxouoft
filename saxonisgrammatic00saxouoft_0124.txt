10

20

30

35

30 -I—

Rure rues, quaciere mari, dabiturque uaganti
Perpetuus tibi turbo comes, nec deseret umquam
Vela rigor3 nec tecta tegent, que si petis, icta
Tempestate ruent; diro pecus occidet algu.
Omnia presentis sortem uiciata dolebunt.

· Vt scabies fugierc nocens, nec tetrior ulla
Pestis erit. Tantum pene uis celica pensat.
Quippe unum e superis alieno corpore tectum
Sacrilege necuere manus: sic numinis almi
Interfector ades! Sed cum te exceperit equor,
Carceris Eolici laxos paciere furores.
Te Zephyrus Boreasque ruens, te proteret Auster,
Et coniuratos certabunt edere flatus3
Donec diuinum uoto meliore rigorem
Solueris et meritam tuleris placamine penam.

Regressus igitur Hadingus eodemque cuncta tenore
perpessus tranquilla queque proprio turbidabat aduentu.
Siquidem nauigante eo oborta nimbi uis ingenti classem
tempestate consumpsit. Naufragum hospicia petentem
subita penacium strages excepit. N ec ante malo remedium
fuit, quam scelere sacrificiis expiato, cum superis in graciam

redire potuisset. Siquidem Ι propiciandorum numinum ·⁵

gracia, Fre deo rem diuinam furuis hostiis fecit. Quem
litacionis morem annuo feriarum circuitu repetitum, posteris

2 imitandum reliquit. Froblod Sueones uocant.

Cumque forte gigantum quendam Nitherorum regis
Haquini filiam Regnildam pactum animaduerteret, indignam
rei condicionem perosus, per summam future copule de-
testacionem ingenuo ausu nupcias precucurrit, Noruagiam-
que profectus, tam, fedum regie uirginis amatorem armis
oppressit. Adeo namque uirtutem ocio pretulit, ut, cum
regiis deliciis frui liceret⁷ non solum suas, uerum eciam
alienas iniurias propulsare omni uoluptate iocundius duceret.
Auctorem beneficii puella crebris obtusum uulneribus,
ignara, medendi cura prosequitur. Cuius ne noticiam sibi
temporis interiectus eriperet, crus eius annulo uulneri in-
cluso obsignatum reliquit. Eadem post modum a patre
eligendi mariti libertate donata, contractam conuiuio iuuen-
tutem curiosiore corpprum attrectacione lustrabat, deposita

