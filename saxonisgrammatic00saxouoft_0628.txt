10

15

20

25

30

35

40

534 — XIIII —

consciencia retusum, non solum contumaciter supersedisse,
sed eciam dixisse, maiorem se esse, quam ut cuiuspiam
censure parere debeat. Cuius controuersie finiende gracia
terrarum reges secum adesse oportere, publice religionis
negocium communibus studiis inspecturos* E quibus pene
omnes in aduerse partis presidium concessisse, sibi uero
neminem ex his suffragiorum societatem prebere. Quam
ob rem se magnopere prudentissimi Danorum regis 611οΗ-
quium affectare, parcium suarum moderacionem eius potis-
simum sentencie crediturum, quippe quem animi uirtus et
generis sanctitas tante rei iudicem deposcant. Preterea
attendendum esse, quantum pietatis opus ederet, si tot
animarum salutem, ancipiti iudicio fluctuantem, sentencie
sue sagacitate seruaret. Super hec omnia, si tam religiosi
itineris laborem suscipiat, se ei in premium fatigacionis
unam ex Italic prouinciis cum tocius Sclauie prefectura
daturum. Talibus Radulfum Cesar hortamentis aggressuri,
non pauciora literis, quas per eum in Daniam destinarat,
complexus est. Regressus inde Radulfus, Cesaris Octauia-
nique caritatem in regem uberrimam predicabat. Rex,
prompcius quam prudencius familiaris assercione suscepta,
nec tam religioni consulere quam exterarum gencium
mores cognoscere auidus, petendi Cesaris cupidinem con-
cepit.

Ea tempestate Bernardus quidam, ab Octauiano le-

gatus in Daniam profectus, pontificum suffragiis inhiabat..

Verum paucorum fauore exceptus, ut uniuersos ascisceret,
datis per prouinciam epistolis, concilium simulat. Quod
tenui frequencia habitum, maiore ludibrio quam gloria
celebrauit. Eo rex apud} Slesuicum dimisso, eximiis
Cesaris illeccionibns captus, Absaloni, in insulis excubanti,
propositum aperit, eumque uie comitem deposcit. Tunc
Absalon, fidem Cesaris astuciamque damnando, fallaces
eius promissiones fideli spe excipiendas negabat. Quin
eciam sine religionis uiolatu familiaritatis eius usum haberi
non posse, quod scismatice faccionis acrior quam iustior
defensor existeret. Se uero tum commeatuum inopem,
tum eciam longinque peregrinacionis laboribus imparem
memorabat. Rex, qupad sibi commeatus suppeterent, 61
non defuturos respondit. Absalon, quantiscunque com-

CLVII

(301)

p. ΠΕ

