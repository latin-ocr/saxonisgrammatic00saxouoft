-1- 29

Cedis potestas liberior datur,

Maiorque ferri parta licencia,

Cum sors rebellem precipitem fugat,
Nec tela tendat, quem metus abstrahit.

5 Quod presagium crebra Danorum cede sequens lucis p· ⁴8
euentus impleuit. Nocte postera uocem huiusmodi, incerto
auctore editam, Suetica auribus iuuentus excepit.

Quid me sic Vffo prouocat
Sedicione graui,

ιο Penas daturus ultimas?
Oonfodietur enim
Multa premendus cuspide.
Exanimisque ruet, ·
Audaciam cepti luens.

² ιε Nec petulantis erit
Liuoris intactum scelus:
Augurioque meo,

Cum bella primum gesserit,
Contuleritque manum,

20 Excepta membris spicula
Corpus ubique petent,
Crudosque hiatus uulnerum
Fascia nulla premet3
Nec ampla plagarum loca

25 Contrahet ulla salus.

Eadem nocte congressis exercitibus, duo senes humano
habitu tetriores, capitibus coma uacuis, inter siderum mi-
catus, triste uisu caluicium preferentes, contrariis uotorum
¹ studiis monstriferos diuisere conatus. Siquidem alter Da-
t} 30 norum partibus'intendebat, alter sueonum studiosus extabat.
Victus Hadingus cum in Helsingiam confugisset, ibique
solis feruore percalefactum corpus frigida maris aqua sub-
lueret, inauditi generis beluam crebris ictibus attentatam
oppressit, necatamque in castra perferendam curauit. Quem
35 facto ouantem obuia femina hac uoce compellat:

Seu pede rura teras, seu ponto carbasa tendas, p. ⁴19
Infestos paciere deOS, totumque per orbem
Propositis inimica tuis elementa uidebis.

 

