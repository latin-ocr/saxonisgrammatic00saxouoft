10

15

20

25

30

35

40

- XIIII — 553

quam fortunam loco mutaturi, prelio in hyberna glacie
conserto, Gregorium, summe post regem dignitatis uirum,
manu et consilio promptum, in quo spes et fiducia Ingonis
quasi quodam cardine nitebatur, non minus acumine quam
uiribus usi, cum omnibus copiis deleuerunt. Siquidem in
eam glaciei partem, cuius firmitatem nocturnis excisionibus
debilitauerant, prelii tempore protractos hostes profundum
petere coegerunt. In quorum morte Ingo maximam spei
partem deposuit, nec secus animo quam uiribus fractus,
exiciosum sibi fidissimi fautoris Gregorii interitum ominatus
est. Tandem instaurato bello, sed adhuc eodem aquarum
habitu persistente, nihilo felicius Gregorio glacialis elementi
fortunam tentauit. Siquidem, gelato mari in pugne locum
electo, dum eius duricia quasi camporum firmitate gauderet,
quanquam militum numero prestaret, cum omnibus pene
copiis interemptus est3 luensque penas seu admissi seu
tolerati parricidii fraternis umbris piacula exsoluit. Hoc
bello, quo nullum maius aut cruencius Noruagia habuit,
uniuersum regni illius columen prope modum a stirpe in-
teriit. Huius cladis supe1·1stes Erlingus cum filio suo
Magno ad modum paruulo, sed ad Waldemarum artam
materni generis propinquitatem habente, ad Iutiam appulit,
ibique in summa regis dignacione uersatus, uberes exilii
impensas et amplissima commeatuum instrumenta percepit.
Interea Siuardus quidam, per summam commilitonum in-
uidiam, fortitudinis premium recepturUS, dux ab Haquino
constituitur, idque, egre ferentibus ceteris, summe sedicioni
locum dedisset, ni Erlingus repente e Dania superueniens,
interne faccionis certamen rumpendo, nouum hostibus nego-
cium peperisset. Quippe predictum filium, quod matel-
num genus cum priscis Noruagie regibus communicaret,
regem continuo nominauit, ne aut Haquino emulus aut
Ingoni ultor deesset. Ita nouis rebus increbrescentibus,
Haquinus a Siuardo, quod ei impensas belli negasset, de-
seritur, acieque cum Magno congressus occiditur. Siuardus
ad Suetiam dilapsUS, dum interiectis diebus in patriam
reuertitur, ab Erlingi militibus interficitur. Quo euenit,
ut obscura et ignobili cede spiritum deponeret, quem
honeste in acie profundere noluisset. At qui ex Haquini
milicia superfuerant, partim nouarum rerum cupiditate,

p. 702

