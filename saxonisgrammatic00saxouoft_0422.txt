5

10

15

20

25

30

35

40

328 -X—

capiti suo imminentem pulsu pedis humi prostrauit, appli-
catumque ceruici sue ferrum manibus ferire conantis ex-
cuciens, ut erat uinculatus, arripuit, quemque lapsu affe-
cerat, capite spoliauit. Enimuero ut strennuo, ita im-
pigro nisu periculum audacia precucurrit. Neque enim
captiui uirtus inter uinculorum stridorem uigore suo Ι exui
potuit3 quin et inter grauissimas contumelias eo clariorem
fortitudinis sue experienciam prebuit, quo incitaciorem
fortune aduersum se fremitum sensit. Sed nec illi aut
mortis propinquitas aut catenarum contumelia, quo minus
liberum fortitudinis opus ederet, obstare ualuit. {l Quorum
constanciam ammirans tyrannus, ut utroque pocius bono
milite uteretur, quam in utrunque animaduerteret, remis-
sionem pene, dum modo partes suas fide atque amicicia
colerent, pollicetur. Illi uero, uiolentum obsequium uite
respectui erogare indecorum putantes⁷ utpote aliene fidei
quam proprie saluti propiores, condicione insolencius spreta,
turpi pacto prorogandi spiritus beneficium expetere
noluerunt. Quo uiso Haquinus‚ ne paciencie punitor magis
quam probator existeret, uirtuti eorum incolumitatem tri-
buendam putauit.

Har-aldum uero duos ex Gerytha filios sustulisse

memorie proditum est. Quorum* maior Haquinus excel· xcvlllb

lentissime indolis habitu ac felicissimis nature incrementis
fratris Suenonis fulgorem suppresserat. Idem Sembos ag-
gressus, cum militum animos periculosi belli respectu ali-
quanto infracciores animaduerteret, quo melius fluctuanti-
bus fuge spem demeret, ignem subducte classi subiecit,
eoque necessitatis duramento imbecillitatis ignauiam rep-
pulit. Effecit enim, ut, nauigiorum *facultate defecti,
reditum uictoria struendum animaduerterent. Itaque quo
equiore animo se ipsum classe spoliauit, eo tuciore hosti
spolia detraxit. Miserta est tunc profecto fortuna Danici
ducis, a nauigiorum iactura nautarum presidia mutuantis,
cum summam classis inopiam opem uictorie cerneret.
Igitur ut prudenti, ita periculoso consilio salutarem mini-

strauit euentum. Potiti enim Sembia Dani, necatis mari- ⁷

bus, feminas sibi nubere coegerunt, rescissaque dome-
sticorum matrimoniorum fide, externis auidius inherentes,
suam cum hoste fortunam communi nupciarum uinculo

p. 485

(184) Ξ

 

