10

15

20

25

30

35

— VI — 191

hortatur. Quo uiso Starcatherus, qui propter fores pilleo
caput obscurante consederat, iam tantum hauserat ire, ut
ulterius cohibende manus inpaciens, deposito uelamine
dextram distringendo iniiceret ferro, Tum faber, qui nil
nisi lasciuum nouerat, improuiso fluctuans metu, ubi rem
ad manus peruenisse cognouit, abiecta defensionis spe, in
fuga unicum necessitatis presidium circunspexit. Itaque
tam foribus, quarum hostis aditum tuebatur, erumpere
arduum erat, quam intra penates percussorem opperiri
graue. Tandem obstrictus necessitate animus finem cun-
ctacioni posuit, censuitque, certo atque euidenti periculo
appetibilius esse discrimen, cui uel modica salutis spes
subesse poterat. Fugam quoque, quanquam periculi affi-
nitate prearduam, tamen, quia ministra opis salutique
propior uidebatur, appeciit, moram, que tanquam expers
subsidii malum ineuitabilisque iacture capax uidebatur,
abiiciens. Sed dum limen occupat, a presidente foribus
sene medias cesus nates, lapso seminecis uestigio concidit.
Quippe percussor magnopere cauendum duxerat, ne claris-
simas manus turpissimi ciniflonis exicio commodaret, im-
probi amoris ⁴faoesgrauimx ignominia quam morte mulcta-
tas existimans. Ita a quibusdam calamitosus extincto
punicior existimatur. Quo effectum est, ut puella parentum
officiis defecta eruditissimam moribus feminam ageret, in-
que semet ipsam quasi seduli tutoris officium exerllceret.
Cumque Starcatherus circunspectam undique familiam re-
centi Ι hospitis iactura indoluisse cognosceret, ignominiam
saucii inueccius exaggerandam curauit, insultandoque sic
cepit:

Vnde stupet taciturna domus? Que causa dolorem
Integrat, aut ubi nunc uxorius ille quiescit,

Nuper ob indignum ferro mulctatus amorem?
Numquid adhuc fastum luxumque reseruat inertem,
Aut tenet inceptum primaque libidine feruet?
Extrahat alternis mecum sermonibus horam,
Hesternumque odium uerbis componat amicis.
Lecior emergat facies, neo plangor in ede
Personet, aut mestos sinat obtorpescere uultus.
Scire uolens, quis uirgineo flagraret amore,

(108)

p.287

