10

15

20

25

30

35

540 - XIIII -

fieri conquerente, Cesar eum, qui stabulo preerat, neces-
saria Danis expedire precepit. Qui mox, eorum satelliti-
bus secum eductis, in uico eminus sito, quibus egerent,
capienda demonstrat. Qui cum, earum consuetudinum
ignari, equorum alimenta ab oppidanis inermes deposcerent,
uocesque suas sagittis ac iaculis repelli conspicerent, de-
positis precibus, prelium ordiuntur. Capto italque uico,
cum lacius, crebrescente fumigio, facem oppidis subiectam
agnoscerent, similia sibi licere rati, confestim expugnacioni
incendium addiderunt. Que res incredibili regem angore
permouit. Inter-iectis diebus, cum Cesar, quem uindicte
modum a Maguntinis, proprii pontificis interfectoribus,
exigere deberet, in concione perquireret, Waldemarus,
iterata superiore querela, equis annona defectis, uenalium
alimentorum subsidia postulabat. At Cesar, circumiacentem
prouinciam coniugis sue patrimonium esse testatus, frustra
cum emptu affectare dicebat, quod raptu petere licuisset.
Contra Waldemarus, regem se, non predonem esse pro-
clamans, commeatus latrocinio quesiturum negabat, aut,
quod domi iniquum duxerit, apud exteros approbaturum.
Quanquam enim eius modi uiolencia necessitate excusabilis
uideretur, permissis uti passus non est, ne domestice equi-
tatis mansuetudinem peregrina austeritate corrumperet.
Cuius sanctitatem uniuersi, Germanie principes maximo
plausu comprobantes, seque mutua ammiracione inuicem
contuentes, beatos aiebant, quos tanti uiri integritas re-
gendos curaret. Qua laude tacitum morum suorum uitu-
pcrium ediderunt. Dimisso itaque rege, Cesarem Hem-icus
hortari cepit, redituro regi impensas expediat, neque eum
hospitalitatis sue expertem dimittat, cuius patria quasi
commune aduenarum hospicium existere soleat. Quod
Cesar facile pollicitus, parum executus est. Pontifex uero
Maguntinus humanitaltis specimen maioribus experimentis
quam promissis exhibuit, gemine pernoctacionis impensis
regium iter excipiens. In Henrico quoque, crebris regem*
commeatibus prosequente, clarum amiciciarum indicium
patuit. Lodouicus autem, Thuringie princeps, non solum
liberalitate uacuus, sed eciam habendi ΙΙ cupiditate refertus,
impudenti precacione effecit, ut equus regis sibi daretur.

40 Post hec Adolfus, Holsatiorum prefectus, Absalonis officio

CL]

(3

