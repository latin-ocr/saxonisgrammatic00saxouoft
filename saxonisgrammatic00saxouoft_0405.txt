10

15

20

30

χ

35

40

- IX —— 311

circunuentum aggreditur. Conuiuialiter ab eo exceptus,
armatum subornauit exercitum, qui simulata mercacione
in urbem rhedis aduectus hospitis domum nocturno lace-
raret assultu. Cuius latrocinii manum tanta Withsercus
strage perculit, ut hostilium corporum cumulo circunfusus
nisi scalis superne admotis comprehendi nequiret. Duodecim
quoque comites eius pariter ab hoste capti, facta sibi repe-
tendo patrie potestate, deuotis pro rege capitibus, alienum
participare periculum, quam suum abiicere maluerunt. At
Daxon, egregie Witbserci forme miseracione permotus,
orientem speciosissime indolis florem conuellere passus non
est. Cui non tantum salutem, sed et filiam dimidio regni
sui dotatam in matrimonium obtulit, ac decori incolumi-
tatem quam fortitudini. penam afferre maluit. Ille uero,
precarie uite usum animi magnitudine floccipendens, im-
punitatem perinde atque paruulum aliquod beneficium
respuit, mortis sentenciam sua sponte complexus, prefatus,
Regnerum [in] uindictam filii Ι remissius exacturum, si eum in
eligendo mortis genere proprio usum arbitrio comperisset.
Cuius temeritatem ammiratus hostis, ea fati specie, qua
ipse in se animaduertisset, consumendum esse promittit.
Quam libertatem iuuenis ingentis beneficii loco suscipiens,

uinctum se cum sociis cremari petiuit. Nec segniter Daxon

auidis fati precibus obsecutus, pro beneficio optate mortis

.- supplicium erogauit. Quo audito Regnerus, obstinato ad

moriendum luctu, nou modo merorem induit, uerum et per
summam animi egritudinem lectulo corpus affixit, dolorem-
que conceptum gemitu patefecit. Quem coniunx, uirilem
supergressa fiduciam, imbecillitatis increpitum uirili adhor-
tacione firmauit, reuocatumque a merore animum arma
impensius celebrare perdocuit, affirmans, fortissimum patrem
cruentos filii cineres iustius armis quam lachrymis expia-
turum. Monuit quoquc, ne muliebriter lugens tantum sibi
ignominie fletu pa]{reret, quantum antea claritatis uirtute

contraxerat. Ad hanc uocem ueritus Regnerus, ne pristinos

fortitudinis titulos effeminato merore contereret, discusso
mesticie habitu depositisque doloris insignibus, promptissima
uindicte spe iacentem reuocauit audaciam. Adeo interdurn
ab inualidis forcia roborantur ingenia. Iuaro ergo regni
tutelam deferens, Vbbonemque pristine gracie redditum

p.457

(175)

