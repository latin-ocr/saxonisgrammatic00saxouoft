10

15

20

25

30

35

40

·— XIIII -- 625

His Ι dictis, genibus regis supplice uultu gemebundus aduol-
uitur. Quem rex, preterite amicicie uerecundia consurgere
iussum, ingrate mentis exprobracione coarguit, illius per
insidias opprimendi eupiditate perfusum, cuius a primeua
etate perpetuam caritatem expertus fuerit, a quo belli
Grathici temporibus non tantum spiritum sibi datum, sed
eciam adiecta potestatis incrementa meminerit. Se enim
non solum propinquitati supplicium remisisse, sed eciam
munificenciam impendisse, eum uero, eum fidem beneficio
debuisset, perfidiam rependisse. Itaque meritorum suorum
obliuionem ab eo tam nequiter actam admirans, nec pristine
confessionis assercione contentus, an se per insidias oppri-
mere cogitasset, inquirere perseuerauit. Ille, nec animum
sibi nec arma nihilque, quod ἸΙ tanto facinori attinuit, ex-
cepto dei nutu, defuisse subiunxit. Delectatus rex tam
audaci hominis responso, ueniam se confessioni tribuere,
non familiaritatem restituere dixit, ne rursum ¹amicicie
copia insidiarum irritamentum existeret. Eundem quoque
tacita ad Kanutum Karolumue mandata habere prohibuit,
monitum, ne culpam repetere uelit, cui diuinam potenciam
tam constanter obniti persenserit. Ille se, siquid tale com-
mitteret, ulterioris uenie remediis indignum uocare, ne pre-
cibus quidem, salutem deinceps tueri ausurum. Quo rex
sedendi locum repetere iusso, protinus Suenonis filium
Christiernum, quem, peracta Magni causa, per ignoraneiam
casus obtulerat, iracunda ad modum accusacione perse-
quitur. Qui cum se consortis indicio proditum accepisset,
defensionis inops confessione ueniam impetrauit, nec solum
spiritum, uerum eciam bonorum omnium incolumitatem
assecutus est, exilio duntaxat penas dare coactus, ne prom-
ptus ad crimen regressus suppe*teret. Ita moderaeio mani-
festam militis culpam, extremumque supplicium meritam,
proscripcione insequi contenta extitit. Taliter exacto con-
cilio, Magnoque Fioniam reuerso, Waldemarus insulam
ferarum gregibus abundantem, more regio prede uenatice
uacaturus, ingreditur. Quo loci Absalon et Ascerus a
maximo pontifice Eskillo ob ueniam eius nepotibus con-
ciliandam, que Magni exemplo sponderi uidebatur, trans-
missi, inexorabilem regis animum experti sunt. A quo
demum Ascerus, an coniuracionis fautorem egisset, rogaltus,

Saxo Grammaticus. 40

p, 911

(355)

cnxxxlnlb

p. 912 ⁴

