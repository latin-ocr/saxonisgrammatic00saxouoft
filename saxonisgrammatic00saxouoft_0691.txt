5

10

15

20

25

35

40

—— XIIII — 597

I-lolsatie prefectus, filio moriens tutorem reliquerat, >Dano-
rum copiis superbo sermone contemptis, ingentem Sclauorum
Saxonumque manum contraxerant. Forte autem nostris,
intermisso obequitandi labore, respirandi gracia aliquantisper
humi cubantibus, Eskillus adeo se etatis magnitudine con-
tusum confractumque asseuerabat, ut ne equum quidem
sine adiutore conscendere posset. At ubi hostes in con-
spectum uenere, quouis iuuene ocior equum insiluit, ita ut
corporis eius rubor nulla ex parte quassatum putares.
Adeo uirtus etati imperat. Itaque qui dictis senectutem
causatus fuerat, hanc post modum factis iuuentam redo-
lentibus decorabat3 quem in hanc uirtutis dissimulacionem
nihil preter uirtutem adduxit. Eodem forte tempore ex
nostris manus paruula, prede dulcedine a ceteris digressa,
cum hostes militum numero superiores et fuga uitare deforme
duceret et pugna Ι aggredi non auderet, inter metum pu-
doremque defixa, sociorum prestolabatur aduentum, Inter
quam et reliquas nostri exercitus copias palustribus aquis
medius fluebat, uno tantum uado meabilis, riuus. Quem
Absalon, cunctante primipilo, prim-us equo transgressus,
sequentibus superande difficultatis compendium premon-
strauit. Cuius rei ignari hostes securius quam caucius
operiebantur, Danicorum equitum aduentum editi montis
interiectu celante. Igitur qui prius a nostris diuulsi fuerant,
non expectato sociorum auxilio, quod sibi tam propinquum
cernebant, auide in hostem procurrunt, ne bellum proprio
metu dilatum aliena uirtute expetere uiderentur. Quorum
Sclaui paucitate contempta, postquam maiorem hac aciem,
humilioribus locis relictis, montis iuga superare conspiciunt,
terga uertentes, ab iis, quorum uires summa animi dictique&
petulancia lacessiuerant, nullo negocio funduntur. Tantum
semper ludibrii insolencie exitus afferre consueuit. Tunc
quidam ex nostris, quos ex fugientibus occupabant, nuda
hastarum parte equis detrudere contenti, ob communem
religionem ferro prosternere passi non sunt, ne perem-
ptorum cedes plus percussoris anime noceret, quam glorie
prodesset. Quam iniuriam beneficii loco a passis acceptam
crediderim. Ingenti deinde preda acta, tam diu in littore
perstatum est, quoad Rugianorum nauigia, que Brammesii
uiolauerant, reficerentur.

p. 861

(343)

