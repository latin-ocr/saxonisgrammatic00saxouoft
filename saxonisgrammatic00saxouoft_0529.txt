5

10

15

20

30

35

- XIII -— 435

gium suum anchore quam aure credere preoptauit, disiectam-
que pelago classem lituo recinente contraxit. Igitur ignauis
fugam, forcioribus pugnam apprehendentibus, Ericus, cum
nauium numero prestaret, arctissimo earum contextu ho-
stem conclusit, ac ueluti classe classem obsedit, atrocita-
temque pugne augebat necessitas. Cumque Iutenses neque
uictorie facultatem neque fuge copiam fortune sue suppe-
tere uiderent, duci quam sibi consulere preoptantes, salu-
tem eius propriis seruauere periculis. Quippe consertissime
classis cuneum irrumpentes, quia uictoriam Magno prestare
non poterant, uicto fugam querebant. Nam eidem, ‘mio-
paronem ingresso, ueluti quandam elabendi semitam, se-
curis periculorum animis, extruebant. Quo dilapso, nihilo—
minus pugnandi pertinaciam retinentes, aut morte aut
capcione finiuere bellum· Cumque uictores spoliis deuicte
classis incumberent, inter egestam nauigiis predam quen-
dam uelo implicatum conspiciunt. Cuius ex deformitate
latebre formidinem estimantes, protinus ob ignauiam eum
laqueo consumpserunt, uti 1 fedo mortis genere spiritum
redderet, quem pugne fortiter impendere dubitasset.
Interea C'hristiernus, manu oum Nicolao infeliciter conserta,
per ingentem suorum Ι1 stragem capitur, et in ostii Slesui-
censis ergastulum relegatur. Erlcus uero, recentis pugne
successu elatus, sed eorum, que circa Christiernum gere-

* bantur, ignarus, pociende Iutie spe mare Lymicum classe

compleuit. Vbi cum, expositis incaute copiis, et Christierni
fugam et regis aduentacionem nuncio didicisset, plus amici
fortuna concussus quam propria recreatus, recepto milite,
reuerti maturauit. Ex cuius agmine complures, tardius
nauigia repetentes, ab imminenti regis exercitu trucidantur.
Hunc euentum secutus Haraldus ad Nicolaum, occultis
se promissionibus inuitantem, defecit. Plus siquidem in-
dignacionis ex Erici dominacione quam ire ex Kanuti
internicione conceperat, eique frater fratris oppressore
onustior erat. Quin eciam Magnus, ut letum hostilis milicie
incrementum, ita tristem sue defectum aspiciens, fraterni
commilicii societatem labefactare tentabat. Haraldum
itaque, quem Erici partes dubia fide· secutum nouerat,
promissis dignitatis incrementis urgebat. Nam* et Haraldus,

40 quanquam iram obsequio tegeret, incitaciore odio Ι aduersus

28*

p.649

(244)

p,650

