10

15

20

25

30

35

40

186 - VI ——

submotisque loeo suo corrigiis, donum ad iniuriam trans-
ferret. Cuius rei deformitate tantum muneri criminis
afferebat, ut odium pro gracia percipere uideretur. Itaque
neminem ex honestis liberalitate prosequi solitus, cirea
mimos ac ioculatores munificencia studiis uti consueuit.
Oportebat namque, ut turpis turpibus commercia fami-
liaritatis impenderet, et uiciorum tabo obsitus culpe socios
blandimentorum lenocinio demulceret. Fuere tamen ei
spectate uirtutis proceres, Gegathus et Suibdauus‚ qui
inter effeminatorum consorcia, ueluti gemme stercoribus
insite, conspicuo militarium operum fulgore pollebant.
Itaque soli regiarum opum defensores exstabant. Igitur
prelio inter Hugletum et Haconem cepto, mimorum
grellges, quibus instabilitatem corporum leuitas peperit
animorum, trepidis aciem soluere decursibus, tantaque
regis beneficia sola fuge deformitate pensarunt. Tunc
Gegathus et Suibdauus‚ soli tot hostium milibus obiecti,
incredibili bellum uirtute gesserunt, ut non duorum modo
militum, sed uniuersi agminis partes agere uiderentur.
Sed et Gegathus Haconem sibi pertinacius imminentem
tanto pectoris uulnere affecit, ut iocinoris suprema deter-
geret. Illic Starcatherus, dum ferro Gegathum petit,
acerbissimum eapite uulnus excepit3 unde post modum in
quodam carmine, non alias tristiorem sibi plagam inci-
disse, perhibuit, quod. licet discissi eapitis partes exteriore
pellis ambitu necterentur, latens tamen in uulnere liuor
clausum putredinis contagiumbccultabat. Victor occiso-
que HugletO, sed et Hiberniensibus in fugam actis, Star-
catharus, quoscunque ex histrionibus capcioni casus
obtulit, cedendos <uirgis> Ι curauit, sacius ratus in scurrarum
agmen cuticule damno ridiculum dictare supplicium, quam
pena capitis funestum impetrare discrimen. Ita iocularis
ministerii sordideque condicionis cateruam probroso ani-
maduersionis genere insecutus, obsceno uerberum ludibrio
mulctare contentus extitit. Tum Dani apud urbem Duf-
flinam regias opes erario egestas publico raptu conuelli
iusserunt. Tante siquidem magnitudinis pecunia reperta
fuerat, ut minor particionis cura cunctis existeret.

Post hee Starcatherus ad inhibendam Orientalium
defeccionem una eum Wino, Sclauorum principe, delegatur.

 

