10

15

20

30

35

40

— XIIII —- 487

quanquam et animum bene de te semper gesserim, et a
patris tui interfectore meus non solum ulcionem exegerit,
sed eciam, suscepto aduersum patruum bello, salutem
tuam, inter parricidales manus sine cuiusquam presidio
constitutam, plenis pietatis armis ab exicio uendicauerit.

Post quem Ericus Iunior, ne parentis mei, cui diucius.

militauerat, ceptum excidere pateretur, ut regni, ita tui
quoque curam arripuit. Tercius ego pueriicie tue pro-
pugnator accessi. Nec mea parcius quam priorum opera
seruatum te scito. Pro capite tuo nondum in etatem pro-
ducto aduersum hunc, cuius fidem nunc societatemque
exoscularis, arma suscepi. Que nisi felicius auspicatus
fuissem, filio Magni immerens penas luisses. Qui nisi me
tercium extimesceret, haudquaquam te secundum pateretur.
Dum uiuo, uitam tibi aduersus eius insidias prorogo. Ex-
tinctus ut meum, ita tuum quoque diem finio. -Igitur eo
tucius ad opem tuam decurrerim, quo plus eam beneficio
meo debere cognouerim. Et nunc caritatis tue fiducia
arbitrum te pacis in me faciende constituo, Contentus
ero, qua me cunque sorte domueris, tantum apud exteros
calamitatis perpessus, ut priuatus aut egens intra patric
fines degere. quam exul denuo censeri malim. Arbitror
quoque, ut, eum singula iustius estimaueris, inter probra
ducturus sis, pocius parentis tui interfectore quam ultore

·. procreatum excolere. Hec et similia replicantem Walde-

marus interpellare non dubitans, Frustra meam, inquit, Ka-
nutique concordiam cassare pergis, cum et ipse paterne
culpe affinis non fuerit et michi in eius expiacionem olim
iusta pei-soluerit. Quod autem ulterius tibi militare non
tuli, non mee leuitatis, sed tue perfidie crimen reputa.
Nonne olim me peregrinacionis tue comitem in carcerem
socero necandum tradere statuisti? Atqui, nisi prauitatem
tuam eius honestas uicisset, inter uincula moriturus abieram.
Quocies meam, quocies Kanuti salutem per insidias atten-
tatam fraudulentis consilii nisibus obruere uoluisti? Qua-
liter autem pares ferre poteris, quos milites habere passus
non es? Verum ne cum reprehensione propinquum auer-
tere uidear, res tuas aduersum caput· meum restaurare
tentabo, plus miseracione fortune tue quam credulitate
promissionis inductus, Quam humanitatem cum scelere et

p. 718

