5

10

— XV —- 639

crebris uulneribus exceptus, ab agrestibus captus, eundem,
quem Magnus, carcerem expertus est, supplicii socium
sortitus, quem facinoris consortem habuerat. Karolus mor-
tifico uulnere obrutus, paruulo uie excessu petito, fortem
spiritum inter molles arborum frondes deposuit, felicior
obitu quam frater uita. Quorum patrimonium Waldemarus
lege, que patrie reos omnibus bonis damnat, adeptus, in-
sperata opum incrementa contraxit. Igitur Karoli corpus
putre post modum ab indigenis repertum documento fore
potuit, aliena fastigia cum proprie contemptu fortune con-
cupiscenda non esse.

Post hec Henricus, ob exercitum Cesari aduersum
Italos negatum, grauem bello offensam expertus, cum tante

¹ rei molem uiribus suis maiorem cerneret, Waldemarum sibi

obuiam crebris nunciis euocatum, pertransito ponte, cuius
numquam antea dimidium excedere consueuerat, per 'sum-
mam mutue fidei exhortacionem obnixa auxilii peticione
sollicitat. Adeo superbie necessitas imperat, fastusque in-
fortunio domatur. Ad quod rex se nullo fidei debito com-
pelli prefatus‚ amicicie tamen, quam olim cum eo iunxerit,
si monitis suis obtemperatum foret, affuturum promittit.
Igitur Henrico, quenam hec essent, cognoscere cupiente,
cum terrenum⁷ inquit, imperatorem attentare inter ardua

ducatur, multo celestem lacessere periculosius, qui proprio ·

nutu, preter humanum amminiculum, prospera uel aduersa
afferre mortalibus possit. Quem si Henricus‚ iampridem a
se pontificalium bonorum rapinis offensum, congruis restau-
racionis officiis complacasset, uictoriam mente presumere
posset, alioqui bellum temere conaturus3 quod si, infesto
deo, communiter ab ipsis committeretur, ambos hosti uicto-
riam cessuros. Neque enim dubium fore, quin caduca ac
fragili potencia usurus 1 sit, quisquis diuine pertinaciter
obuiare presumpserit. Igitur se non nisi expiato periculo
commilicium prebere ausurum, publice religioni quam pri-
uate amicicie propiorem. Tum Henricus, multa a se pon-
tificum⁴ bonis beneficii nomine extorta confessus, quibus si
sponte cederet, ultime paupertati subiiceretur‚ corrase
attonseque ceruicis homines tanti a se estimari negabat, ut
ultro opibus carere, plusque eorum ire quam glorie sue
tribuere uelit. Repulse tamen sue silencium ab ipso geri

p. 931

