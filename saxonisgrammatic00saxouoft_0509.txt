10

15

20

25

30

35

40

— XIII -— 415

fecture beneficio, sed eciam patrimonii rebus ignominiose
exutus, ultima inopia sordidissimi lucri penas persoluit.
At Henricus, ob superioris pugne successum audacie in-
crementis euectus, littorales Danos piratica lacessendo non
solum Eidore finitima, sed eciam cuncta Slesuico ualloque,
quod Danorum opus uocamus, interiecta uastabat. Ipsam
interdum urbem, illatis clam per nauigia copiis, improui-
dam aggrediebatur. Itaque, post exactum Eliuum adhuc
finibus illis prouisore uacuis, creberrime exterorum uiolencie
eciam domestica furta accessere, tantoque ciuitas intus
quam foris acerbius urgebatur, quanto ad nocendum occulta
manifestis proniora noscunltur. Eque ciuis ut hostis for-
midabatur. Quippe Fresones cum Holsatiis ac Dytmerchis,
impunitatis spe ob prefecture uacacionem concepta, dies
latrociniis, noctes furtis emeciebantur, et, ubi fastigia
nequibant, imas edium partes ligonibus adorti, cuniculis
custodem fallebant. Nec minor edituorum in asseruandis
rebus cura flagrauit. Equi intra repagulum, ne furtim
abstrahi quirent, ferro compediebantur. Edium excubitores
uberioris cautele gracia ualuis affixi iacebant. Nec serarum
claustris contenti, eciam fossa aditus obfirmabant. Ita
grassante latrocinio, quidam ingenue stirpis, plurimorum
paupertatem *partarum* nequiter opum incrementis abolitam
cernens, absque respectu uerecundie eadem amplecti ani-
mum induxit, clarissimamque indolem suam, spe lucri in-
citatam, ex summo nobilitatis fastigio in obscenissimam
atque profundissimam turpitudinis sentinam abiicere non
erubuit. Ita sanguinis decore indecenter usus, uires generis
ad scelerum licenciam transtulit, et, quod uirtutibus nutri-
mentum esse debuerat, uiciis obtentui fecit. Siquidem nulli
facta eius aperta criminacione insequendi audacia fuit,
tantoque propensior delictis impunitas habebatur, quanto
conspeccior delinquentis noscebatur auctoritas.

Ea tempestate missi a Kanuto, qui pecuniam, quam
edulcator eius depositi nomine conseruauerat, in Fioniam
e Sialandia transferrent, cum, ab utroque littore eque di-
stante nauigio, procul piratas imminere conspicerent, ex-
pensam fune crumenam undis occultauere. Postremo,
cum se parum potentes remigii animaduerterent, fuge dif-
fidencia implicati, reciso tenaculo, uetustas regum opes

p. 622

CXXle

p. 623

