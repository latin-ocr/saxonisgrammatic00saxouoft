10

15

20

30

35

40

564 — XIIII —

tissimis tocius Nerua-gie nauigiis secum abductis, peregrina
patriam classe ditauit. Ita quorundam Iutorum inpaciencia
maxima uictorie spes subruta est, quia, si debita cepto
perseuerancia non deesset, res Noruagica sub Danis man-
sisset. Noruagiensis nobilitas, que uenienti regi comes
extiterat, linquende patrie pudore reuertentem prosequi
supersedit.

Interea dum hec geruntur, Rugianorum ex regis lon-
gius agentis occupacione fidencium defeccio incidit. Qui
cum, finita hyeme, expedicionem aduersum se destinari
cognoscerent, quendam conspeccioris ingenii ac facundie
policioris subornant, qui regis propositum exquisita adula-
cionis arte subuerteret. Quod cum minime efficere quiuisset,
reditu suo hostium aduentum precurrere noluit, ne aut
ciuibus bellum dissuadendo suspectus aut concitando per-
niciosus existeret. Igitur Absalonem, uti se comitem*
pateretur, orauit, quoad eius consilium a ciuibus posceretur,
quod stolide mentis hominibus plus requisita quam oblata
consilia placere soleant. Rex uarias Rugie partes adortus,
cum ubique prede, nusquam uero pugne materiam repperisset,
fundendi sanguinis auiditate perductus, urbem Arkon ob-
sidione tcntauit. Ι Hoc in excelso promontorii cuiusdam
uertice collocata, ab ortu, meridie et aquilone non manu
factis, sed naturalibus presidiis munitur, precipiciis menium

μ speciem proferentibus, quorum cacumen excusse tormento

sagitte iactus equare non possit. Ab iisdem quoque plagis
circunfiuo mari sepitur3 ab occasu uero uallo quinquaginta
cubitis alto concluditur, cuius inferior medietas terrea erat,
superior ligna glebis intersita continebat. Septentrionale
eius latus fonte irriguo scatet, ad quem muniti callis bene-
ficio oppidanis itcr patebat. Huius quondam Ericus usu
uiolencius intercluso, non leuius siti quam armis obsessos
premebat. Medium urbis planicies habebat, in qua delubrum
materia ligneum, opere elegantissimum uisebatur, non solum
maqnificencia cultus, scd eciam simulacri in eo collocati
numine reuerendum. Exterior edis ambitus accurato cela-
mine renitebat, rudi atque inpolito picture artificio uarias
rerum ¹formas complectens. Vnilcum in eo ostium intraturis
patebat. Ipsum uero fanum duplex septorum ordo clau-
debat, e quibus exterior, parietibus contextus, puniceo

Ch]

 

