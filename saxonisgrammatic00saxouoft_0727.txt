— XIIII —— 633

uectus, Iulinum oppidum, incolarum fuga desertum, in-
cendio tentat, Henrico Diminum obsidione complexo. Qui
cum expugnacionem dubiam difficilemque animaduerteret,
amnem, qui castra sua a menibus diuidebat, transuerso de-
5 ductum alueo, remociore cursu urbem preterlabi coegit,
Quo facto hostium muris summam defensionis opem con-
ciliauit, presidium eius pro oppugnacione molitus. Ea re
effectum est, ut actam estate obsidionem autumno inglorius
solueret. Cuius discessionem fortuitum urbis incendium
10 subsecutum est, suis uiribus tribuente fortuna, quod Saxo-
nicis deferre dignata non fuerat. Eadem benigniore Danos
lumine contemplata, eorundem ministerio Criztouam urbem
conflagrare permisit, indigenas uero, metu palantes, ad
loca paludibus obsita uirium inopia confugere coegit. Quod
15 Absalon captiui cuiusdam, cum fratre minore coniugeque
et liberis comprehensi, indicio expertus, rogare eum cepit,
an suam Ι suorumque libertatem latencium ciuium prodicione υ 922
mercari cuperet. Ille condicionem cupide pactus, se ipsum
terrestribus copiis petendam paludem cincturum, fratrem
20 uero nauigaturis ducem promittit. Sic enim Sclauos, an-
cipiti fuga implicitos, nusquam dilabendi materiam habituros.
Ea palus a superiore per angustum amnis discrimen abrupta,
minoribus duntaxat accessa nauigiis erat. Quibus dum
Absalon eam peteret, a captiuo errorem simulante ductum
25 minis extorsit, saltumque meditantis ceruici nexum inferri
precepit. Multi in eum ex Sclauis, dum cimbis fugam
capessunt, incidunt. Armenta, ab iisdem inter mare palu-
demque coacta, a Sialandensibus 'capta ac per totum
exercitum distribui curata sunt. Quo res ei plus inuidie
30 apud socios quam glorie quesiuit, quod ab uniuersis capien-
dum erat, a solis Sialandensibus occupari dicentes. Quo
paludem egresse, quidam ex nautis petulancioris lingue
ducem supplicio dignum per iocum dixere quod, cum
nauigacionem premonstrare ΙΙ deberet, lgnoranciam finxerit, (360)
35 promissumque suum secutos simulato errore fallendos
curauerit. Ille, ludibriis pro serio ductis, laqueo destinari
se ratus, dum aquam e stagno tanquam mundiciarum
gracia peteret, ultro precipitato corpore profundum insiluit,
anticipare fatum quam expectare preoptans. Qua temeri-
40 tate dubium reliquit, perieritne, an sub undis saluus ena-

