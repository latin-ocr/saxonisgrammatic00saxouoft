10

15

20

25

30

35

40

-·- XIIII —- · 537

adduci potero, ut teterrimis ignauie tue monitis consentire
sustineam. Ita salutares Esberni monitus regie festinacionis
impetus aspernatus est. Quos si imitari uoluisset, sup-
plices Cesari manus deformiter non dedisset. Adeo, quem
temeritatis incursus transuersum abripit, recto racionis
estimacio deserit. Ingressos Bremam ciuitatis antistes,
omnibus humanitatis numeris instructissimus clemenciaque
et liberalitate conspicuus, impensioribus hospitalitatis officiis
prosequendos suscepit. Idem de ductu dando sollicitatus,
comitandi sibi regem, non ductandi fas esse respondit.
Complures quoque Saxonie principes, quo tucius curiam
peterent, regiis se sodalitatibus deuinxerunt, adeo ut de
Danorum familia ac grege existere putarentur. Itaque,
crescente eius comitatu, cum multitudo speciem hostilis
exercitus reddere uideretur, perterrefacti incole cum uxori-
bus ac liberis diuinis semet penatibus intulerunt, a sacra-
rum edium hospiciis 1 auxilium quesituri. Eo comperto,
rex premisit, qui gentis trepidacionem pacis denunciacione
corrigerent, sibique commeatuum empcionem fieri iuberent.
Cum ad urbem Methis uenisset,* oppidanis ob aduenarum
frequenciam emendorum precia aggi-auantibus, iniuriam
senatui conquestus, effecit, ut necessaria tum sibi, tum
eciam comitatui tolerabili precio uenderentur. Igitur syn·
ceritatis et iusticie eius Η rumore increbrescente, Germanice
matres paruulos suos in eius aduentum offerendos curabant,
rate, eos regio contactu, perinde ac celesti aliquo bene-
ficio, feliciora nature incrementa sumpturos ac prosperio-
ribus educacionis auspiciis nutriendos. Nec minus super-
sticiosi agrestes, qui iaciendorum seminum grana, quo
melius adolescerent, dextere eius disiicienda prebebant.
Quo curiam ingresso, preses Saxonis Henricus, ueteris
amicicie recordacione, castra sua maiore ex parte eius
aduentui cessit, hospitalitatemque ei suis sumptibus ero-
gauit. Die postera Absalon cum Radulfo missus, apud
Cesarem, Latine uocis ad modum rudem, per interpretatum
Coloniensis antistitis mandata prosequitur. At Cesar, in
primis moram regis tarditatemque causatus, iniuriosum,
quod ante non uenerit, aiebat, asserendo, eum ob regnum,
quod Romani imperii beneficio gerat, sibi seruiciorum de-
bitorem existere. Tunc Absalon, decuisse, inquit, Cesaris

p. 779

cmx·

(303)

