10

15

‘20

‘25

30

35

— XII -— .401

Nec minori robore funiculorum certamen exhibuit. Quippe
unum dextra, alterum sinistra continens, eorum extrema
quatuor prestantibus robore ex aduerso distrahenda com-
misit. Quibus eum nequicquam sede sua detrahere labo-
rantibus, ipse funem utrinque modo dextra, modo leua
corripiens ί ingenti fortitudine effecit, ut aut tenentibus
restim excuteret aut eosdem ad se magnopere renitentes
appelleret, funemque ducere nequeuntes sequi cogeret.
Eidem quoque speciosissimus uocis habitus fuit. Siquidem
conciones non solum prestanti facundia, sed eciam tanta
pronunciacionis amplitudine celebrabat, ut in accionibus
non solum a presentibus, sed eciam a procul positis liquido
exaudiretur. Preterea ad conciliandam sibi popularium
beniuolenciam in extrema accionum suarum parte mandati
loco subnectere consueuerat, ut uiri coniuges suas ac liberos,
nec non et seruos. · cum primum domos redissent, sub eius
titulo consalutacionis officio prosequerentur, suum se cuique
i[lli]us seruaturum promittens, communemque cunctis in
exhibendo equitatis cultu debitorem affirmans.

Verum hunc corporis eius animique fulgorem sola
libidinis uis tetris intemperancie maculis obscurabat. Siqui-
dem coniugalis copule tedio Veneris usum pellicum cubi-
culis intentum habuit, quanquam ei fortuna uxorem forma
ac moribus conspicuam sociasset. N ec defuit Botilde tolera-
bunda mens ad insolenciam mariti sustinendam. Puellas
siquidem, quas ab eo adamari persenserat, materne dilec-
cionis officiis prosequebatur, easque, quo prompcius mariti
studiis indulgeret, quoad uixit, inter pedissequas habuit.
Quarum ut formam quoque concinniorem efficeret, sepe-
numero capitis earum cultum propriis manibus exhibebat3
cumque abunde foret iram abiecisse, addidit caritatem, et,
quia sua spe cie non potuit, aliena marito placere uoluit,
uirique in eis affectum colere quam lesionis sue uindictam
agere preoptauit, ne clarissimum ducem turpitudinis reum
ageret Etenim amoris sui raptrices officiis quam odiis
insequi speciosius duxit. Itaque non solum mariti flagicium
dissimulacione texit, sed eciam absque respectu pellicatus
odium merentibus graciam erogare sustinuit, ueneraoione
contemptum, obsequiis iniuriam pensans, eoque facto claris-

p. 602

cxlxb

p. 603

40 simum muliebris pacien cie exemplum prebuit. Quin eciam (225)

Saxo Grammaticus. 26

