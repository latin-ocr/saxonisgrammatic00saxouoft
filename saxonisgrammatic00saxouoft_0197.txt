10

15

20

‘25

30

35

40

—- 1111 ——- 103

querendam putauit, quo solam prosperius egerit. Nec eum
opinio fefellit. Speculatorem quippe clandestino aditu
scutum ac chartam pristino loco reponere cupientem pro-
siliens corripit, captumque uinclorum pena choercuit. Deinde,
excitatis comitibus, regine penates accedit. Cui ex soceri
persona consalutate scriptum, eiusdemque sigillo obsignatum
porrexit. Quod cum accepisset Hermuthruda (regine id nomen
erat) perlegissetque, operam Amlethi industriamque uerbis
impensioribus prosecuta, iustas Fengonem penas pependisse
dicebat, ipsum uero Amlethum rem humana estimacione
maiorem incomprehense profunditatis ingenio molitum, quod
non solum paterni exicii maternique concubitus· ulcionem
inscrutabili sensus altitudine commentus fuisset, uerum Ι eciam
regnum eius, a quo crebras insidias expertus fuerat, con—
spicuis probitatis operibus occupasset. Quamobrem mirari
se tam eruditi ingenii uirum uno nupciarum *errore labe-

factari potuisse, qui, cum humanas pene res claritate tran-
scendat, in ignobilem obscuramque copulam prolapsus uid ea-
tur. Quippe coniugem eius seruis parentibus esse, quan-
quam eos fortuna regiis honoribus exornasset. In expeten-

dis siquidem coniugiis prudenti non forme fulgorem, sed
generis meciendum. Quapropter si rite Η copulam appetat.
prosapiam estimet nec specie capiatur, que cum ille-
cebrarum irritamentum sit, multorum candorem inaniter
fucata detersit. Esse uero, quam sibi nobilitate parem
asciscere possit. Se siquidem, nec rebus tenuem nec san-
guine humilem, eius amplexibus idoneam fore, utpote
quam nec regiis, opibus uincat, nec auito splendore precellat.
Quippe reginam se esse, et, nisi refragaretur sexus, regem
existimari posse3 immo, quod uerius cst, quemcunque thoro
suo dignata fuerit, regem existere, regnumque se cum am-
plexibus dare. Ita et nupciis sceptrum et sceptro nupcias
respondere. Nec parui beneficii esse, eam proprios offerre
amplexus, que circa alios ferro repulsam exequi consueue-

rat. Hortatur itaque, placendi studium in se transferat,v

in se uotum nupciale deflectat, genusque forme preferre
discat. Hec dicens, astrictis in eum complexibus ruit.
Ille, tam comi uirginis eloquio delectatus, in mutua
prorumpit oscula, alternos complexuum nodos conserit.
sibique, quod uirgini, placitum protestatur. Fit deinde

p. 158

xxxua

(58)

