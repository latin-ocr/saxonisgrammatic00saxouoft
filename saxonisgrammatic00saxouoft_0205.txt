5

10

15

20

25

30

35

40

—- IIII — ψ 111

eum publica auctoritas acie extinctum perhibeat. Respon-
dit Athislus, frustra aliis Frowini necem adscribi, quam
ipse duntaxat alterna manus consercione peregerit. Mox,
an ulla Frowino soboles superesset, perquirit. Ketone
deinde duos eius filios exstare dicente, etatis eorum ac
stature habitum perquam libenter se cognoscere dixit.
Refert Keto, hos sibi corpore prope modum equales esse,
etate pares, proceritate persimiles. Tunc Athislus, si mens,
inquit, illis ac uirtus paterna constaret, acerba michi tem-
pestas ingrueret. Interrogante deinde eo, an crebram
paterne necis mencionem haberent? Keto, quicquid reme-
dio temperari non possit, superuacue uerbis replicari, sub-
iunxit, nihil prodesse testatus, inexpiabile malum assiduis
iterare molestiis. Quo dicto, documentum dedit, ulcionem
minis precurri non oportere.

Cumque regem acuendi roboris gracia cotidie'solitarie
digressionis officio utentem uideret, receptis armis cum
fratre preuium eius consectatur incessum. Quibus Athislus
uisis harenam pressit, quod imminentes uitare deforme exi-
stimaret. Illis deinde, se perempti ab eo Frowini penas
sumpturos, dicentibus, presertim cum plurimo iactancie
fastu se solum necis eius fateatur Ι auctorem, cauendum
eis, inquit, ne, dum ulcionis effectum appetant, infirma-s et
inopes uirium manus stulta secum audacia conserant, dum-
que alienum affectent exicium, proprium experiantur occa-
sum, optime indolis habitum prepropera laudis cupidine
consumpturi. Quamobrem parcant iuuente, parcant et in-
doli, nec temere uotum eis incesserit pereundi. Itaque
paterne cladis iniuriam pecunia a se rependi permittant,
ingentisque glorie loco habeant, quod tantum principem
mulcte nomine choercuisse et ueluti quodam terroris imperio
concussisse credantur. Hee uero se non timore percitum,
sed adolescencie eorum miseracione motum docere. A quo
Keto frustra tempus tanta uerborum ambage deduci pre-
fatus, quod tam iuste ulcionis affectum pecunie promissione
labefactare conetur, progredi illum iubet et, siquid sibi
uirium sit, solitario secum experiri congressu. Nam etse,
remoto fratris adminiculo, propriis acturum uiribus. ne
manu impari pugna conseri uideretur infamis. Duos siqui-
dem cum uno decernere ut iniquum, ita eciam probrosum

p. los

