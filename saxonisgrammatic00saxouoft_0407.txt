10

15

20

25

30

35

- IX - 313

filiis, Hiberniam petit, occisoque eius rege Melbrico, Dufli-
nam barbaris opibus refertissimam obsedit, oppugnauit,
accepit: ibique annuo statiuis habitis, mediterraneum fretum
pernauigans ad Hellesponticum penetrauit, interiecta re-
gionum spacia clarissimis emensus uictoriis, continue feli-
citatis progressum nusquam interpellante fortuna.

Inter hec Haraldus quorundam astipulacione Danorum,
Regneri miliciam languidiore studio comitancium, recidiuos
patrie tumultus incuciens, regii nominis usurpator emersit.
Qui Regneri ab Hellesponto redeuntis armis exceptus, cum,
rebus infeliciter gestis, exhausta domestice opis presidia
animaduerteret, Lodouicum, Maguntie constitutum, auxilia
petiturus accessit. At Lodouicus, summo amplificande
religionis ardore confertus, condicionem barbaro intulit,
opem spondendo, si Christi cultum exsequi consensisset.
Nullam enim posse aiebat animorum interuenire concordiam
dissona sacra complexis. Quamobrem petitorem opis pri-
mum religionis contubernio opus habere, neque magnorum
operum consortes existere posse, ,quos superne ueneracionis
formula disparasset. Qua sentencia et salutem hospiti et
sibi pietatis preconium peperit. Haraldum enim, solenni
laualcro usum, consequenter Saxonicis roborauit auxiliis.
Quibus is fretus, in territorio Slesuicensi dicandam deo
edem sollicita moliebatur impensa. Hic itaque sanctissimi
tenoris ΙΙ specimen a Romanis ritibus mutuatus, profanato
perfidorum errore, delubra diruit, uictimarios proscripsit,
flaminium abrogauit, atque incondite patrie Christianismi
sacra primus intulit reiectoque demonum cultu, diuinum
emulatus est. Supremo, quicquid ad custodiam religionis
attinuit, scrupulosissima cura seruauit Sed non tam effi-
caciter quam pie rem auspicatus est. Super-ueniens enim
Regnerus inductaque per eum sacra temerans, uera religione
proscripta, pristino adulterinam loco restituit, ac suo ceri-
monias honore donauit. Haraldus uero profugus fortunam
ad sacrilegium transtulit. 'Nam ut precipuum inchoate
religionis specimen, ita primum neglecte spectaculum fuit,
atque ex splendido sanctitatis auctore infamis eiusdem
desertor euasit. ,

’ Interea Hella ad Hibernos collatus, omnes, qui se

40 Regnero propiore fide deuinxerant, ferro suppliciisque

p. 460

(176)

