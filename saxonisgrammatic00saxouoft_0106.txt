10

12 -Ι-

Precurrebat igitur Seioldus uirium complementum
animi maturitate, conflictusque gessit, quorum uix spe-
ctator ob teneritudinem esse poterat. In quo annorum uir-
tutisque procursu, ob Aluildam Saxonum regis filiam,
quam summe pulcritudinis intuitu postulabat, cum Scato,
Allemannie satrapa, eiusdem puelle competitore, Teutonum
Danorumque exercitu inspectante, ex prouocacione dimi-
cauit: interfectoque eo omnem Allemannorum gentem,
perinde ac ducis sui interitu debellatam, tributaria pensione
perdomuit. Hic non armis modo, uerum eciam patrie cari-
tate conspicuus extitit. Siquidem impias leges abrogauit,

salutares tulit, et quicquid ad emendandum patrie statum.

attinuit, summa diligencia prestitit. Sed et regnum, patris
improbitate amissum, uirtute recuperauit. Primus rescin-

ιε) dendarum manumissionum legem edidit. Serui, Ι quem forte

‘20

30

35

'40

libertate donauerat, clandestinis insidiis petitus acrem penam
exegit, tanquam in omnium libertorum penam unius crimen
redundare par esset. Omnium es alienum ex fisco suo

soluebat, et quasi cum aliorum regum fortitudine, muni--

ficcncia ac liberalitate certabat. Egros fomentis prosequi,
remediaque grauiter affectis benignius exhibere solebat,
se non sui, sed patrie curam suscepisse testatus. Proceres
non solum domesticis stipendiis colebat, sed eciam spoliis
ex hoste quesitis, affirmare solitus, pecuniam ad milites,

2.- gloriam ad ducem redundare debere.

Puellam, euius amore conflixerat, acerrimo nupciarum
emulo liberatus, in pugne premium recepit, eamque sibi
matrimonio copulauit. Ex qua paruo post tempore Gram
filium sustulit. Cuius mirifica indoles ita paternas uirtutes
redoluit, ut prorsus per earum uestigia decurrere putaretur.
Corporis animique prestantissimis dotibus preditam ado-
lescenciam ad summum glorie cumulum perduxit, tantum-
que magnitudini eius a posteris tributum est, ut in
uetustissimis Danorum carminibus ipsius uocabulo regia
nobilitas censeatur. Quicquid ad firmandas acuendasque
uires attinet, acerrima ingenii ex[c]ercitacione tractabat.
A gladiatoribus uitandi inserendique ictus consuetudinem
studioso exercicii genere contrahebat. Educatoris sui Roari
filiam, coenam sibi collacteamque, quo maiorem incunabulis
graciam referret, uxorem adciuit, quam postmodum Besso

p. 2

21')

