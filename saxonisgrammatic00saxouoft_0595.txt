— XIIII —- 501

dicebat3 saeris siquidem legibus cautum nosse, ne clerus
peculiare eligendi ius regali imperio obnoxium habeat.
Itaque presenciam suam haud quaquam impedimento futu-
ram, quo minus electoribus libera suffragiorum arbitria ,

5 maneant. Tunc clerus, religiosam eius iusssticiam summis 1›·738
graciarum accionibus prosecutus, concilio excessit, delectum
curiosius habiturus. Cumque tres spectate opinionis uiros,
quibus quartus ob uirtutem Absalon adiiciebatur, circun-
spexissent, ut ex eorum numero potissimus assumeretur,

ιο Waldemarus tacita singulorum suffragia in unius tabule
segregata uolumina referri iussit, sinceriorem eleccionis
habitum ratus, si uniuscuiusque uoluntas ante manu quam
lingua proderetur. Euenitque, ut, omnium scripto in unam
coeunte sentenciam, honoris culmen Absaloni decerneretur.

15 Qui mox antistes creatus, non minus piratam se quam
pontificem gessit, parui estimans intus religionem tueri,
si foris eam periclitari pateretur. Neque enim minus
sacrorum attinet cultui publice religionis hostes repellere
quam cerimoniarum tutele uacare. Itaque, pontificalibus

ρο tectis maiore ex parte solo equatis, quo patriam firmioribus
uallaret excubiis, maritimam assidue stacionem peragens,
habitacionis usum interdum a siluis frondibusque mutuari
solebat. Cuius tam humilis mansio conuulsos patrie penates
erexit. Eloquencie quoque eius presidia Sialandenses salu-

25 taria senserunt. Nam domesticas conciones, ad uim et
rixam usque litigiosas, moderacione sua ad pacaciorem
habitum perduxit. Tantaque facundie eius ornamenta fuere,
ut eos semet stoliditatis damnare cogeret, qui eum inertem
elinguemque crediderant. Nec pensi duxit duratos gelu

30 fluctus hybernis sulcare nauigiis, ΙΙ ne ullum anni tempus (282)
salutaribus uacaret excubiis, aut insignis eius erga patriam
pietas necessitati cedere uideretur. Itaque non minus patrie
parentem quam pontificem egit, milicie et religionis sociato
fulgore conspicuus. Prima illi, pridie quam Palmassrum GXLVHlb

35 solenne instaret, apud Borlundam uicum aduersum Solauos
congressio extitit. Nunciata namque eorum irrupcione,
clientela duntaxat sua, que decem et octo militum numerum
explebat, instructus, aduersum quatuor et uiginti nauium
copias ut periculoso, ita felici certamine> dimicauit. Com-

40 pluribus siquidem aduerse partis equitum fusis, Ι pedites p. 739

