10

15

20

— XIIII — 575

libus excedere uisus, subito se circun‘stancium luminibus
abstulit. Igitur oppidani simulacro urbe egerendo funes
iniicere iussi, cum id pristine religionis metu per se ipsos
exsequi non auderent, captiuis exterisque questum in urbe
petentibus, ut illud eiicerent, imperabant, ignobilium ho-
minum capita diuine irc potissimum obiectanda ducentes.
Quippe domestici numinis maiestatem, quam tanto cultu
prosequi consueuerant, graues e uestigio penas a suis
uiolatoribus exacturam putabant. Tum uero uarie inco-
larum {l uoces exaudiebantur, aliis dei sui iniurias lamento,
aliis risu prosequentibus. Nec dubium, quin ingens pru-
denciori oppidanorum parti rubor incesserit, simplicitatem
suam tot annis tam stolido cultu delusam cernenti. Per-
tractum in castra simula*crum ammirantis exercitus con-
cursus excepit. Nec prius sibi principes spectandi licen-
ciam indulserunt, quam plebem uisendi sacietas a[d]mo-
[n]uisset. Reliquum diei in obsidibus. qui pridie remanserant,
accipiendis deductum est. Sed et scribe principum in
urbem mittuntur, qui sacerdotali ministerIO rudem reli-
gionis populum Christianis sacris assuefacerent, eiusque
sacrilegis sensibus sanctitatis disciplinam ingenerarent.
Vespera appetente omnes, qui culinis preerant, simulacrum
attentatum securibus Ι in exigua frusta aptosque foculo
stipites redegerunt. ” Crediderim, tunc Rugianos pristine

25 piguisse culture, cum patrium auitumque numen, (1110(1

30

35

O

maxima religione celebrare solebant, igni deformiter ap-
plicatum concoquendis hostium alimentis famulari conspi-
cerent. Post hec nostri pariter et fanum cremandum et
basilicam lignis machinamentorum exedificandam curabant,
belli instrumenta pacis domicilio permutantes. ltaque
quod obterendis hostium corporibus excogitauerant, saluan-
dis eorum spiritibus impendebant. Dies quoque, quo the-
saurus Suantuitho uotorum nomine consecratus a Rugianis
traderetur, prefigitur. His expletis, Absalon, Granze Ka-
rentinensis p'romissione ducibus exposita, cunctisque eius
experimentum sumi debere iudicantibus, cum triginta
nauigiis noctu discessit, rege sub primam lucem insequi
monito. Tantus autem Karentinis Arkonensis expugna-
cionis nuncio terror incesserat, ut locum, qui ab Absalone
prenotatus erat, ante prefixum tempus accederent. Illic

(326)

CLXX*

p. sss

