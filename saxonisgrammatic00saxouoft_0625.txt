10

15

20

25

30

35

40

- XIIII - 531

obsidionem amouit. Hec cum Eskillo nunciata forent,
respondit, maiorem se urbis quam nepotum sollicitudinem
gerere, haud quaquam huius incolumitati illorum capita
prelaturum. Igitur rex, iterata obsidione, aliam sibi mu-
nicionem, per quam obsessis arccius immineret, edificat3
quoniam in absentem aduersarium seuire non licuit, aduer-
sum nominis eius defensores acerrimos ire sue conatus
exacuens. Maxima siquidem pociendi castelli spes in
hyemis auxilio reponebatur, aditum, quem unda negaret,
glacie paratura. Inter hec iuuenis parum cognitus, a
quibus nescio subornatus, literas adulterinis notis obsignatas,
tanquam ab Eskillo transmissas, Gerardo obtulit. iubens,
ut per cum obsessis porrigerentur. Quas ille continuo,
nulla doli suspicione concepta, per familiarium quendam
urbi inferendas curauit. Harum series habebat, maiore
Eskillum nepotis quam urbis caritate teneri, parumque
sibi milites placituros, si rei ignobilis curam pertinacius
gerendo nobilissimi adolescentis salutem periclitari pate-
rentur, quam ob rem iubere se, exicium eius maturata de-
dicione precurri. Quod uero superiore mandato tutelam
urbis incolumitati nepotis preferendam decreuerit, ire,
non deliberacionis fuisse preceptum. Perloctis literis, op-
pidani liberandi obsidis consilium circunspiciebant. Incer-
tum, quis commenti huius auctor extiterit3 regem tamen
complurium suspicio notauit. Interea rex, erecto magne
arboris trunco, admotum obsidem defense urbis penas
suspendio sibi luiturum simulabat. Quo audito, Gerar-
dus cum domestico religiosorum cetu ad regem pro-
cessit, ι [ei] eiulabundis uocibus deprecans, municipii sibi
ingressum permitti, suppliciumque, quoad inde reuerteretur,
differri. Rex, alienissimam sibi crudelitatem simulanter
amplexus, tandem rogatui cessit, prefatus, ni urbe potiretur,
obsidem periturum. Conuentis oppidanis, Gerardus‚ quid
mandati literis receperint, perquirit. Vt cognouit, adole-
scentis capiti dedicione consulendum iuberi, parendum
hortatus, effecit, ut oppidani, sua ac rerum incolumitate
pacta, uacuum regi municipium traderent. lta religiosis-
simi spiritus circunuenta simplicitas finem prelio fecit.
Hec audientem Eskillum nihil egrius umquam tulisse, pro-
ditum est. Qui tamen post modum, premissa pacis lega·

34*

p. 772

