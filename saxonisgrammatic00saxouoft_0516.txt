10

15

25

30

35

40

422 - XIII -

spoliorum raptorem, sacrilegum autumant. Sed utinam
iniciis eius exitus respondisset.

Verum plerisque Magnum sanguine uel necessitudine
contingentibus Kanuti inuisa felicitas erat. Nihil enim
adeo inuidie faces quam parium impar uirtus excitat. Sed
precipue emulum ei Henricum genialis thori contumelia
faciebat. Margareta autem, benignissima consanguinee
caritatis alitriX, consilii sui tranquillitatem concitatis iuue-
num ingeniis opponebat, saluberrimaque discipline modera-
cione insidiosam petulancium rabiem l temperabat. Que
cum intercutis humoris uicio immodico tibiarum turgore
premeretur, neque letiferam morbi rabiem medicamentis
leuare quiuisset, ad ultimam pene tabem redacta, Kanutum
egregie indolis fiducia aduocat, impenseque hortatur, patrie
pacem propinquorumque concordiam fidei sue beneficio
foueat, tutamento stabiliat, tantumque se in rebus dome-
sticis gerat, quantum egerat in externis. Adiecit quoque,
existere, qui regie familie caritatem odio disiicere niterentur 3
se uero plenis salubritatis monitis pestiferos talium in-

0 stinctus pressisse. Ille deum simplicitatis sue testem affir-

mat, seque omne uite tempus innocencia ac fide exacturum,
periculorum procellas excipere quam infligere malle pro-
mittit, odiaque beneficiis repensurum testatu1·.²³² Illa, pro-
missionis beneficio delectata, tante fidei securam equo se
animo obituram asseruit. Que ut iuuenilis inuidie fluctus
uiua cohibuit, ita consumpta laxauit. Nam ab eius fato
iuuentutis inpaciencia primam propositi sceleris licenciam
mutuata est. Sed et Henricus, preter communem simul-
tatem eciam priuata Kanutum indignacione perosus, iniectos
malignitati sue frenos audaci impietate discussit. Vbbonem
quoque prefectum et Haquinum filium, quo firmius dolum
strueret prompcioremque sceleri aditum conciliaret, insidia-
rum participes facit. Hi tres, eximium Kanuti fulgorem
uirtutis emulacione pertesi, graue mendacii incitamentum
aduersum excellentem eius claritudinem destrinxerunt. Ita-
que, splendidissimum patrie lumen densissimis tenebris in-
uoluere cupientes, nihil euin regis uite temporibusque
deferre, sed ipsius exitum prepropera ambicione precurrere
iamque regiam sibi potenciam arrogare dicebant.

Mouit regem tanti contemptus opini0, denunciataque

p. 1531

p. 632

CXXV¹

