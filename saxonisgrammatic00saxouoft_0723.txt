— XIIII - 629

auersari non dubitet. Tunc cuncti, quisnam ab eo desti-
naretur, animo perpendentes, solam uocabuli certitudinem
flagitant. Et ille, Roskildensem, inquit, antistitem, michi
propinquitate, uobis Ι opinione notum, designO. Igitur p· 916
5 compluri*bus, bene ecclesie consultum, ac'clamantibus‚cnxxva
exurgens Absalon, maiorem hunc fascem, quam ut humeris
suis imponi debeat, refert, nullo se pacto ad deserendam
ecclesiam adduci prefatus, qua-m, angustissimis rei Danice
temporibus susceptam, ad eminentem fortune habiturn
10 summa animi corporisque fatigacione perduxerit, cuiusque
non solum externum hostem armis submouerit, sed eciam
ueterem atque hereditariam paupertatem felicibus opum
incrementis mutauerit. Tum ii, quibus suffragandi ius
erat, ab Eskillo taciturne hesitaeionis increpiti, et, cuinam
15 officii sui partes cedere uellent, rogati, paribus in Absa-
lonem uotis pronunciant, adeoque concordes suffragiorum
uoces misere, ut nihil in his diuersum aut dubium repe-
rires. Nec oris officio contenti, manu comprehensum ad
sedem, quam ei uoce detulerant, ui pertrahere conantur.
20 Nam primus Eskillus iniecte in eum dextere exemplo
ceteris idem audendi fiduciam tribuere uidebatur. Qui
eciam, ut mo's est, concinere exorsi, celebrem eleccionis
concordiam decoro psallendi officio prosequuntur. Quorum
plenum ueneracionis concentum populus, ingenti plausu
25 tripudians, sacro cantilene genere emulabatur, gloriosis
clericorum uocibus aliquid honorifice modulacionis adiicere
gestiendo, personantibus aliis, deformem sibi taciturnitatem
existimans Adeo in eligendo eo tota multitudo unam
beniuole suffragacionis uocem habuit. Ille uero trahenti
30 se turbe summis corporis uiribus obluctatus, complures
robustiore impulsu precipites humum petere coegit. Ab
iisdem quoque' exuuie renitenti detracte, iamque res ad
uim et rixam usque progressa permixtos strepitu cantus
exaudiri non paciebatur. Igitur Absalon ad sedem ponti-
35 ficali fastigio consecratam pia plebis uiolencia perductus,
in ea collocari passus non est, ne ulla ex parte cogentibus
assentiri putaretur. Quam ob rem prius ab Eskil10, mox
a waldemaro oblati sibi diuinitus honoris ornamenta am-
plecti rogatus, ne presentis ecclesie maiestatem nouo et
40 inaudito contemptu perfunderet, impetrata loquendi copia,

