10

15

25

30

35

40

220 -— VII ..-

angustiora semite compendia gradientem insidiis consump-
turus. Quod preuidens Ericus‚ explorata progrediendi
facultate, secessu utendum putauit, ne proposito ine-edens
tramite, hostium dolis inter preruptos moncium urgeretur
anfractus. Igitur apud conuallem arduis moncium iugis
utrimque conseptam mutuis uiribus pugna conseritur. In
qua Haldanus, inclinatam suorum aciem conspicatus, fre-
quentem saxis rupem cum Therone conscendit, indeque
erutas moles in subiectum hostem deuoluit, quarum pondere
et ruina aciem in occiduo constitutam oppressit. Quo
euenit, ut uictoriam, quam armis amiserat, cautibus recu-
peraret. Ob cuius facti uirtutem Biargrammi cognomen
accepit, quod uocabulum ex moncium efferitatis nuncupa-
cione compactum uidetur. Igitur apud Sueones tantus
haberi cepit, ut magni Ther filius existimatus, diuinis a
populo honoribus donaretur, ac publico dignus libamine
conseret-ur.

Sed quoniam ‘egre deuictorum ingenia quiescere solitum
est, et in uetitum semper subactorum obluctatur improbitas,

2 accidit, ut Ericus, dum fuge damnis consulere studet,

subiectas Haldano prouincias attentaret. Sed ne Daniam
quidem ab hoc seuicie genere immunem reliquit, perquam
dignum existimans eius lacessere patriam, per quem sua
abactus fuerat. Ita dum iniuriam inferre quam repellere
maluit, Suetiam armis hostilibus liberauit. Quippe cum
Haldanus Haraldum fratrem ab eo tribus deuictum preliis,
quarto occisum cognosset, amittendi imperii metu, relictis
Sueonum agris, patriam repetere coactus est. Ita Ericus,
quo facilius Suetie regnum deseruit, hoc celerius recepit.
Quem si fortuna eque in retinendo regno ac recuperando
instruere uoluisset, nequaquam Haldano prendendum de-
disset. Cuius capcionis modus hic erat. Reuersus in
Suetiam Haldanus, occultata per insidias classe, binis
obuiam Erico nauigiis proficiscitur. A quo denis petitus-
uariis nauigacionis reflexibus ad occultum suorum agmen
relabitur. Quem longius insequente Erico, Danica ponto
classis emergit. Circumuentus itaque Ericus oblatum Η sibi
sub seruiendi condicione spiritum repudiauit, lucemque
libertati preferre non passus, mori quam obsequi preoptauit,
ne uite cupiditate ex libero seruus euadere uideretur aut,

p.325

(123) Ε

