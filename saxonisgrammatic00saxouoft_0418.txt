10

15

20

‘25

30

35

324 -Χ,

aduersitate reponeret. Igitur nauigacionem remensus,
aduersus hostem, naualis pugne copia non suppetente,
terrestrem exercuit. In qua Heuindus Haquinum, ut in

primos preliancium globos progrederetur, hortatus, ipsum, ’

clarius sui indicium exhibentem, inusitate magnitudinis
securi peciit, attigissetque, ni satellitum quidam adactum
regi ferrum proprii corporis periculo fefellisset. In quern
Heuindus tanta ui destricte bipennis aciem egit, ut ferrum
medio corpori elapsum nullum inter artus obstaculum
repeiiiffet Quod cum terre alcius illapsum genibus nixus
abstiahere conai etur, ab Haquino, inteifccti militis corpus
conscendente, perfoditur. Incertum ergo, uter alteri plus
pietatis impenderit. Ille enim salutis sue impendio legis
fatum repulit, iste seruatoris sui cladem speciosissima
ulcione pensauit, cuius beneficio fatum effugerat, exicium
ultus. Et quid huius militis opera clarius, qui, aliene
incolumitati quam sue propior, uoluntarium pro duce
spiritum erogauit priuateque mortis Η obiectu, ne publica
sociorum salus periclitaretur„ effecit? Interea Thoraluus,
quem Haquinus ad exturbanda hostium terga in insidiis
collocauerat, superueniens, edito in aciem impetu, Kar]-
ho[l]ftho mortem, Danis fugam inflixit. Enimuero ceterorum
fortunam unius inclinauit occasus. Haquinus autem,
palantes pertinacius urgere ueritus, effusas sociorum habenas
salutari consilio Ι reuocauit, nequa improuidi militis incuria
effici posset, ut in uictricem uicte partis fortuna recide-
ret. lgitur equalis ambarum parcium strages parem utro-
bique belli successum effecerat. Nam etsi altera uictorie
propior uidebatur, cladibus uictam equabat. Repetente
uero classem Haquino, incredibile memoratu monstrum
incidit. Iaculuni namque uago ancipitique discursu superne
inter auras oberrare conspectum non minore intuentes
metu quam ammiracione compleuit. Siquidem in diuer-
sas partes dubiis reflexibus agitatum figendi uulneris locum
exploracius prospicere uidebatur. Quod miraculum cunctis
immani stupore prosequentibus, incertisque, quidnam res
tarn inusitata portenderet, subito casus in solius Haquini
caput suspectum omnibus periculum transtulit. Arbitrantur
quidam, matrem Haraldi Gunnildam procurato maleficiis

40 spiculo uicti filii penas a uictore sumpsisse. Haral-

(182)

p, 470

