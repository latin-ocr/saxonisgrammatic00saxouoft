5

10

'15

‘20

‘25

30

35

40

——X— 363

concessit in Fioniam3 nec armis maior quain agmine fuit.
Cumque se omni auxilio desertum nec hostium tantum,
sed eciam suorum contemptu perfusum uideret, Sialandiam
Scaniamque pretergressus, Suetiam materne necessitudinis
fiducia petere cogita-bat. Quem Magno terra marique
pertinacius insequente, in Iut-iam se repente Sclauicus
effudit exercitus. Quorum irrupcio dubium uictori effecit,
fugacem*ne hostem pellere, an imminentem excipere de-
buisset. Quidam enim gentis illius nobilissimus, ‚XIL
filiis, maritimis predonibus, apud Daniam spoliatus, Intorum
fines ferro orbitatem ulturus inuasit. Quamobrem Magnus,
perseuerantissimis popularium precibus committendi prelii
auctorem agere postulatus, omisso emulo, a domestico hoste
in externum arma conuertit, et, quasi priuato affeccionis
oblitus, publicam induit,‚ne suas quam regni partes curio-
sius egisse uideretur. Nec dubitauit alienigeni sanguinis
dux, summa adhuc fluctuante, in se ipsum dubie potcstatis
transferre periculum. Nocte uero. quam bellivdies inse-
cutus est, quietem cius certe prediccionis species adum-
brauit. Quippe somnum capienti imago cuiusdam obuer-
sata predixit, hoste eum superiorem futurum, inque aquile
nece uictorie fidem auspici-alque sumpturum. Expergefactus
rex uisionis ordinem die postera magna cum omnium am-
miracione uulgauit. Sed et somn<i>o omen consentaneum
fuit. Progresso namque exercitu, aquilam, que in quiete
demonstrata fuerat, comminus considere conspectam pernici
equo aduolans hasta petiuit, fugamque alitis ueloci iaculo
precucurrit. Itaque nouitate rei ad spem uictorie specta-
tores erexit. Arripuit igitur omen exercitus, atque fortuito
aquile occasu certissimam hostium ruinam interpretatus
est. Cuncti quippe, euentum somnio congruisse cernentes,
perinde atque securi rerum in fortunam suam accepte rei
presagium referunt et quasi indubitatam uincendi sortem
pari mencium alacritate presumunt. Quos eo audacie ipsa
auspicii religio prouehebat, ut iam sibi uictoriam ante
oculos preponentes absque respectu periculorum certatim
in prelium prosilirent. Quibus primam pugnandi occasionem
corripientibus eodemllque euentu, quo omine, dimicantibus,
ceduntur funditus Sclaui. Victor Magnus felici pugna
popularibus percarus euasit, eorumque propensiore subsidio

CVlllb

p. 544

(204)

