—- XIII — 441

ludibrium reseruatus, estimato pariter et orbitatis sue et
etatis habitu, non ut sibi successorem, sed ut emulo hostem
relinqueret, Haraldum regni post se declarat heredem.
Deinde Slesuicenses, ob Magni iampridem facinus infensos,
5 ad habitum pacate mentis reducere cupiens, de compo-
nenda secum pace sollicitat, eosdemque et etatis sue et
fortune miseracione<m> acturos existimans, sumendorum
obsidum gracia oppidum intrare constituit. Rursum, cum
caput suum inexplorate fidei ciuibus obiicere dubitaret,
10 Beyonis cuiusdam, summam inter oppidanos auctoritatem
gerentis, hortatum secutus, salutem simul cum suspicione
deposuit. Portas siquidem de industria patefactas ingressus,
ut pium cleri, ita ferocem plebis occursum repperit. In
excipiendo namque eo diuiduum ciuitas animum habuit.
15 Clericis quippe eum sacre processionis officio uenerantibus,
cetera uici pars ut hostem excepit. Qui cum inter plateas
aduersis sibi signis obuiam iri,conspiceret, amicis, ut in
edem Petri confugeret, exhorltantibus, aulam petiuit, et,
ne cruenta corrixacione diuini sedarentur penates, regia
20 sese quam templo tueri maluit, paterno in lare quiecius
obiturum prefatus, Nec defuit militibus prompta mens ad
eius salutem suis cladibus defendendam. Diu siquidem
intactum eum animosis corporum suorum obiectibus ser-
uauerunt, neque triste duxerunt, pro tuenda illius incolu-
25 mitate suam ultimis implicare periculis. Quorum Slesui-
censes primum sanguine profuso, ad ultimum et regium
absumpserunt.

p. 657

EXPLICITVS EST LIBER DECIMVS TERCIVS.

