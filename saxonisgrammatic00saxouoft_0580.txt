10

15

20

30

35

486 -- XIIII —-

fuit. Iter enim, quod semenstri spacio uenientes confece-
rant, triduo remensi sunt, multa post se onera multaque}
impedimenta nimia festinacionis cupidine relinquentes. 'runc
reuersus Hesbernus Kanuti expectacionem summis ambi-
guitatis curis implicitam certo rerum nuncio absoluit. Paruo
post tempore ui Sclauica tanta apud Fioniam clades incidit,
ut, si secundam huic similem accepisset, cultu uacua man-
sisset, resque eius non afflicte modo, uerum eciam perdite
fuissent. At Sueno, non contentus semel Saxonibus sup-
plicasse, iterato ad Henricum decurrit, perque Sclauos eius
dicioni parentes in patriam se peruehi laborabat. Quorum
classe translatus in Fioniam, letis ciuibus, ad urbem
Othenas se contulit, salutem suam aduersum innumeros
paucorum presidio defensurus. Sed et pax immunitasque
per Sclauos eius fautoribus promissa. Igitur, siue impe·
trande pacis Η siue amplectende maiestatis intuitu, tanta
tuendi colendique eius apud insulanos cura flagrauit, ut
passim ad ipsius presidium uirorum feminarumque turba
concurreret, egregium reputancium, aduersum eos, qui
rerum summa potirentur, infractam regis reparare fortunam.
Ad hanc (labefactandam) cum Kanuto W'aldemarus ad-
uersum Fioniam terra marique ceteras regni copias con-
traxere. Quarum multitudine facile Fioniensium paucitatem
oppressissent, nisi waldemarus, miseracione reliquiarum,

2 afflictis insule rebus parcendum putasset, ne post noue

cladis calamitatem populi residuum exhauriendo plus patrie
quam hosti nolcuisse uideretur. Itaque emulum cum*
pernicie tolerare quam debile patrie membrum quassare
sacius ratus, expedicionem ad consilium transtulit. Nam
auctore eo res in colloquium uerse, condictumque, ut
Sueno cum asscripta sibi clientela Lalandiam concederet,
ibique prope modum solitarius degeret, quoad inter ipsum
et duces de pace plenius conueniret. Die postero Othenas
lauandi gracia repetens, Kanuto ob insidiarum metum
balnea communicare non ause, a Suenone, eius amiciciam
ambiente, elatis obuiam sacris, religione processionis ex-
cipitur. , In Albani deinde edem ab ipso perducitur, arbi-
trorum nemine preter Absalonem admisso. Tum Sueno
intra *sacellum residens, Sinistra michi, inquit, iam pridem,

40 Waldemare, fortuna χ consorcium tue 'familiaritatis inuidit,

p. 71

[2373

p, 71
CXLI]

