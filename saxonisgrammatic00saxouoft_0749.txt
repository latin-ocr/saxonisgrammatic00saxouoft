10

15

20

25

30

35

Ol·

— XV — 655

patre, succurri oporteret, prouidendum hortatus. Tantam
siquidem in regis funere luctus acerbitatem futuram, ut
consilium ullum aduerti nequeat. Eodem tempore Ioannes
quidam religione abbas, medicine presumptuosior quam
pericior professor, cuius opi plurimum credebatur, e Scania
accersitus aduenit. Qui, morbo parum prudenter inspecto,
sospitatem regi constancius quam uerius promittebat. Quem
cum cibo medicinali arte confecto reficiendum curasset,
cunctis cubiculo eiectis, quietem capere iubet. Eundem,
paulo post sine uoce esse compertum, ut artuatim sudore
suffusssum inuenit, accuracius operiri precepit, letum id
profluuii genus ac salutare testatus. Vtinam Sunonem
pocius mentis augurium, quam medicum artis sue presagium
fefellisset! Cuius promissum regis obitus insecutus, quaml
parum fidei in medicorum ope[re] reponi oporteat, docu-
mento extitit. Ingressi mane cubiculum amici, defuncti
regis corpusperquam simile spiranti reperiunt, adeo pri-
stinum habitum retinente uultu, ut nec rigore contractum
nec horrore mutatum cerneres, rubicundis oris notis uiui
hominis speciem aspectumque reddentibus. ΙΙ Incertum, an
decessisset, pristini caloris habitus, totis adhuc membris
retentus, relinquere· uidebatur. ‘Sero tandem pallore mortis
fidem faciente, mandatur feretro corpus, Ryngstadiumque
funerandi gracia deuehendum curatur. Hic uicus non
uetustate modo, sed eciam paterne eius sepulture titulo con-
spicuus habebatur. Accessit luctui matrum miserabilis
planctus, sparsis comis funeri occurrentium, iterumque se
pristinum seruitutis onus experturas dicencium3 extinctum
illum, qui ciuium capitibus captiuitatem detraxerit, qui
patriam pyratarum metu uacuefecerit, maritimasque sedes,
perinde ac domesticas, a predonum incursu-tutas prestiterit.
Agrestes quoque, funebri ipsius pompa conspecta, rustico
opere, quo occupati erant, relicto, consentaneis arua que-
relis replebant. Cui eciam ut supremi officii decus pre-
starent, funebri eius lecto humeros subiicere iocundum
ducebant, euersam regis morte patriam miserisque sibi
commune funus, aut siquid funere tristius est, imminere
plangentes. Pro cuius spiritu salutaria Absalon uota gestu-
rus, inter solennium uerborum nuncupacionem doloris im-
potens, non temperauit sibi, quo minus aram lachrymis

cxculb

p. 957

(373)

