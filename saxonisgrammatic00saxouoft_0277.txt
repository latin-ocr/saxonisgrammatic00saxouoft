10

15

25

30

35

40

- VI — 183

opinio quedam super ipsius ortu racioni inconsentanea

atque a ueri fide penitus aliena confinxit. Tradunt enim '

quidam, quod a gigantibus editus monstrosi ‘generis habi-
tum inusitata manuum numerositate prodiderit, asserunt-
que⁷ Thor deum quatuor ex his, affluentis nature uicio
procreatas, elisis neruorum compagibus auulsisse‚ atque
ab integritate corporis prodigiales digitorum eruisse com-
plexus, ita ut, duabus tantum relictis, corpus, quod ante
in gigantee granditatis statum effluxerat eiusque formam
informi membrorum multitudine representabat, post mo-
dum meliore castigatum simulacro breuitatis humano mo-
dulo caperetur.

Olim enim quidam magice artis imbuti, Thor uidelicet
ct Othinus aliique complures miranda prestigiorum ma-
chinacione callentes, obtentis simplicium animis, diuinitatis
sibi fastigium arrogare ceperunt. Quippe Noruagiam,
Suetiarn ac Daniam, uanissime credulitatis laqueis circum-
uentas, ad cultus sibi pendendi studium concitantes, pre-
cipuo ludificacionis sue contagio resperserunt. Adeo namque

·· fallacie eorum effectus percrebuit, ut in ipsis ceteri quandam

numinum potenciam uenerantes, eosque deos uel deorum
complices ‘autumantes‚* ueneficiorum auctoribus solennia
uota dependerent, et errori sacrilego respectum sacris
debitum exhiberent. Quo euenit, ut legitima feriarum
series 1 apud nos eorundem nominibus censeatur, cum ipsis
Latinorum ueteres siue a deorum suorum uocabulis siue
a septeno planetarum numero nuncupacionem singulatim
adaptasse noscantur. Eos tamen, qui a nostris colebantur,
non esse, quos Romanorum uetustissimi Iouem Mercurium-
que dixerc, uel quibus Grecia Latiumque plenum super·
sticionis obsequium exsoluerunt, ex ipsa liquido feriarum
appellacione colligitur. Ea enim, que apud nostros Thor
uel Othini dies dicitur, apud illos Iouis uel Mercurii feria
nuncupatur: Si ergo Thor Iouem, Othinum Mercurium,

,iuxta designate interpretacionis distinccionem accipimus,

manente nostrorum assercione, Iouem Mercurii filium ex-
titisse conuincitur‚ apud quos Thor Othino genitus uulgari
sentencia perhibetur. Cum ergo Latini contrario opinionis
tenore Mercurium Ioue editum asseuerent⁷ restat, ut, con-
stante eorum affirmacione, Thor alium quam Iouem, Othi-

LVb

· p. 275

