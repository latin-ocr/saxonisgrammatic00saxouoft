10

15

20

30

³2⁵²>

-X— 325

dus itaque, insperato hostis exicio regnandi fortunam
adeptus, triennio promissum Danis bone fidei uectigal
exhibuit. “

Ea tempestate Sturbiornus, Suetici regis Biornonis
filius, a patrui Olaui filio, Erico, regno spoliatus, petendi
auxilii gracia Ι ad Haraldum, eui Thyra mater extitit, cum
sorore Gyritha supplex migrauit, tantoque apud* eum
paraciorem amicicie locum repperit, quanto illi eiusdem
sororis sue matrimonium liberalius permisit. I'ost hec
Haraldus, armis Selauia petitus, apud Iulinum, nobilissi-
mum illius prouincie oppidum, Sturbierne duee, compe-
tencia militum presidia collocauit. Quorum piratica,
egregie animorum robore celebrata ac finitimis paulatim
tropheis alita, eo demum ferocitatis excessit, ut continuis
nautarum cladibus septentrionalem repleret Oceanum. Ea
res plus Danico imperio quam ullum terrene milicie ne-
gocium attulit. Inter quos fuere Be, Vlff, Karlshefni, Si-
ualdus, aliique complures, quorum prolixam enunciacionem,
tedio quam uoluptati propinquiorem, stilo prosequi super-
sedeo. Inter hec Sturbiornus, ulcionis aculeo lalcessente,
acceptam iniuriam pensare cupiens, Haraldo in opem
accito, memorem damnorum iram aduersus inuisam Erici
dominacionem destrinxit. Cuius rei gracia Haraldus
Hallandiam proficiscens, Teutonico irrupcionis nuncium,

- que a Cesare Othone gerebatur, accepit. Igitur aliene

rei impeticionem quam proprie defensionem languidiore
studio prosecutus, externe pugne proposito domestice curam
anteposuit, reflexeque in lutiam cursu, ad opem oppressis
ferendam precipiti celeritate contendit. Sed eo superue-
niente, Cesar, Iutiam, utpote regio ductu uacuam, nullo
resistente permensus, cum Lymici sinus obiectu, tunc
temporis 'Wendalam aquis claudentis, ulterius excurrere
uetaretur, coniecta in undas lancea, non solum iter ad
Eydoram reflexit, uerum et simillimum fuge reditum habuit.
Siquidem hastam, cuius usum habebat, maritimos in fluctus
relinquendi monumenti gracia iaculatus, suum freto uoca-
bulum indidit. Verum ut impetu grauis, ita exitu uanus
apparuit. Haraldus quippe, ardentissimo eursu absceden—
tes hostium reliquias insequutus, Epponem, extremi ag-

40 minis ducem, cum iis, quos repperit, trucidauit. Interea

p. 480
XCVI lb

p. 481

