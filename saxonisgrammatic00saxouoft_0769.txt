- XVI - κ 675

se ex percepta Absalonis humanitate quam amaritudinis
ex patrie iactura sentire dixit. Igitur ad locum, in quo
milites eum prestolabantur, relatus, postero die Sclauice
nobilitatis proceribus adductis, genibus annixus cum coniuge
5 se et liberis ad pedes regis suppliciter abiecit, ueniamque
diutine rebellacionis precatus, obsidibusque ex parte datis, ι
ex parte promissis, auite paterneque procuracionis summam
beneficii loco* suscipere non erubuit, quod patrimonii erat, cxcvlllfflt»
aliene largicionis indulgencia possessurus. Rex Ι principis p· 989
10 huc necessitati<s deducti> miseracione permotus, satis iam
grauis eum sibi penas dedisse existimauit, regnique [e]ius
in munere quam in usu suo cons[t]i<s>t[u]ere maluit, ac-
demum humi iacentem erexit. Nec minus regem materne
erga Bogiszlaui filios necessitudinis respectus tangebat. Ita
15 Sclauicarum rerum dominium, assiduis Waldemari labo-
ribus negatum, paruulo Kanuto negocio contributum est,
felici eius milicia paternam supergrediente fortunam. Eodem
temporis momento, ingenti nubium uolumine colliso, per
summam utriusque gentis cxanimacionem fracta crepuere
‘20 tonitrua. Quo euentu Sclauici regni interitum portendi,
a coniecturarum sagacibus existimatum est. Bogiszlaui
quoque animus, constancie pignoribus refectus, accepti
beneficii memoriam ad ultimum usque uite tempus inui-
olabili fide exhibuit3 adeo ut, cum supremo morbo cor-
25 reptus in lectulo laberetur, adhibitos amicos iureiurando
obstringeret, eos coniugem suam ac liberos ad regem per-
ducturos, eumque diuidendi inter pupillos regni auctorem
habituros, et quod is statuisset, perinde ac testamento
cautum custodituros, nihil se de Danorum fide hesitare
30 testatus, quorum egregia tocies experimenta susceperit.
Succurrebat enim illustri uiro, quantos fructus Rugianis
constantis erga Danos amicicie custodia peperisset.

43*

