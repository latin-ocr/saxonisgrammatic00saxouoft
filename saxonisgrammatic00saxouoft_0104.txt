5

10

15

20

SAXONIS GRAMMATICI

HISTORIE DANICE
LIBER PRIMVS.

Dan igitur et Angul, a quibus Danorum cepit origo,
patre Humblo procreati, non solum conditores gentis nostre,
uerum eciam rectores fuere. Quanquam Dudo, rerum
Aquitanicarum scriptor, Danos a Danais ortos nuncupatos-
que recenseat. Hi licet fauentibus patrie uotis regni do—
minio potirentur, rerumque summam ob egregia fortitudinis
merita assentientibus ciuium suffragiis obtinerent, regii
tamen nominis expertes degebant, cuius usum nulla tunc
temporis apud nostros consuetudinum frequentabat au-
ctoritas.

Ex quibus Angul, a quo gentis Anglice principia ·

manasse memorie proditum est, nomen suum prouincie‚
cui preerat, aptandum curauit, leui monumenti genere
perennem sui noticiam traditurus. Cuius successores post
modum Britannia potiti priscum insule nomen nouo patrie
sue uocabulo permutarunt. Magni id factum a ueteribus
estimatum. Testis est Beda [hist. eccl. I 15 sqq), non
minima pars diuini stili, qui in Anglia ortus, sanctissimis
suorum uoluminum thesauris res patrias sociare cure habuit,
eque ad religionem pertinere iudicans, patrie facta literis
illustrare et res diuinas conscribere.

Verum a Dan (ut fert antiquitas) regum nostrorum
stemmata, ceu quodam deriuata principiO, splendido suc-
cessionis ordine profluxerunt. Huic filii Humblus et Lo-
therus fuere, ex Grytha, summe inter Teutones dignitatis
matrona, suscepti.

Lecturi regem ueteres affixis humo saxis insistere,
suffragiaque promere consueuerant, subiectorum lapidum

111b(5
p, 21

